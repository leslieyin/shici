[
  {
    "dynasty": "唐代", 
    "notes": [], 
    "author": "贺知章", 
    "paragraphs": [
      "碧玉妆成一树高，万条垂下绿丝绦。", 
      "不知细叶谁裁出，二月春风似剪刀。"
    ], 
    "title": "咏柳 / 柳枝词"
  }, 
  {
    "dynasty": "宋代", 
    "notes": [], 
    "author": "朱熹", 
    "paragraphs": [
      "胜日寻芳泗水滨，无边光景一时新。", 
      "等闲识得东风面，万紫千红总是春。"
    ], 
    "title": "春日"
  }, 
  {
    "dynasty": "唐代", 
    "notes": [], 
    "author": "李商隐", 
    "paragraphs": [
      "云母屏风烛影深，长河渐落晓星沉。", 
      "嫦娥应悔偷灵药，碧海青天夜夜心。"
    ], 
    "title": "嫦娥"
  }, 
  {
    "dynasty": "唐代", 
    "notes": [], 
    "author": "林杰", 
    "paragraphs": [
      "七夕今宵看碧霄，牵牛织女渡河桥。", 
      "家家乞巧望秋月，穿尽红丝几万条。"
    ], 
    "title": "乞巧"
  }, 
  {
    "dynasty": "唐代", 
    "notes": [], 
    "author": "孟郊", 
    "paragraphs": [
      "慈母手中线，游子身上衣。", 
      "临行密密缝，意恐迟迟归。", 
      "谁言寸草心，报得三春晖。"
    ], 
    "title": "游子吟"
  }
]