[
  {
    "dynasty": "唐代", 
    "notes": [], 
    "author": "岑参", 
    "paragraphs": [
      "故园东望路漫漫，双袖龙钟泪不干。", 
      "马上相逢无纸笔，凭君传语报平安。"
    ], 
    "title": "逢入京使"
  }, 
  {
    "dynasty": "唐代", 
    "notes": [], 
    "author": "刘长卿", 
    "paragraphs": [
      "苍苍竹林寺，杳杳钟声晚。", 
      "荷笠带斜阳，青山独归远。(斜阳 一作：夕阳)"
    ], 
    "title": "送灵澈上人"
  }, 
  {
    "dynasty": "唐代", 
    "notes": [], 
    "author": "王维", 
    "paragraphs": [
      "独坐幽篁里，弹琴复长啸。", 
      "深林人不知，明月来相照。"
    ], 
    "title": "竹里馆"
  }, 
  {
    "dynasty": "唐代", 
    "notes": [], 
    "author": "杜甫", 
    "paragraphs": [
      "岐王宅里寻常见，崔九堂前几度闻。", 
      "正是江南好风景，落花时节又逢君。"
    ], 
    "title": "江南逢李龟年"
  }, 
  {
    "dynasty": "南北朝", 
    "notes": [], 
    "author": "吴均", 
    "paragraphs": [
      "山际见来烟，竹中窥落日。", 
      "鸟向檐上飞，云从窗里出。"
    ], 
    "title": "山中杂诗"
  }, 
  {
    "dynasty": "唐代", 
    "notes": [], 
    "author": "李白", 
    "paragraphs": [
      "谁家玉笛暗飞声，散入春风满洛城。", 
      "此夜曲中闻折柳，何人不起故园情。"
    ], 
    "title": "春夜洛城闻笛 / 春夜洛阳城闻笛"
  }, 
  {
    "dynasty": "宋代", 
    "notes": [], 
    "author": "赵师秀", 
    "paragraphs": [
      "黄梅时节家家雨，青草池塘处处蛙。", 
      "有约不来过夜半，闲敲棋子落灯花。"
    ], 
    "title": "约客"
  }, 
  {
    "dynasty": "清代", 
    "notes": [], 
    "author": "赵翼", 
    "paragraphs": [
      "李杜诗篇万口传，至今已觉不新鲜。", 
      "江山代有才人出，各领风骚数百年。"
    ], 
    "title": "论诗五首·其二"
  }, 
  {
    "dynasty": "唐代", 
    "notes": [], 
    "author": "李白", 
    "paragraphs": [
      "峨眉山月半轮秋，影入平羌江水流。", 
      "夜发清溪向三峡，思君不见下渝州。"
    ], 
    "title": "峨眉山月歌"
  }, 
  {
    "dynasty": "唐代", 
    "notes": [], 
    "author": "韦应物", 
    "paragraphs": [
      "独怜幽草涧边生，上有黄鹂深树鸣。", 
      "春潮带雨晚来急，野渡无人舟自横。"
    ], 
    "title": "滁州西涧"
  }
]