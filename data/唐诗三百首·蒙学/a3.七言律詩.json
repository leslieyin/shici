[
  {
    "title": "遣悲懷三首·其一",
    "paragraphs": [
      "謝公最小偏憐女，自嫁黔婁百事乖。",
      "顧我無衣搜藎篋，泥他沽酒拔金釵。(藎篋 一作：畫篋)",
      "野蔬充膳甘長藿，落葉添薪仰古槐。",
      "今日俸錢過十萬，與君營奠復營齋。"
    ],
    "author": "元稹",
    "dynasty": "唐代",
    "notes": []
  },
  {
    "title": "遣悲懷三首·其二",
    "paragraphs": [
      "",
      ""
    ],
    "author": "元稹",
    "dynasty": "唐代",
    "notes": []
  },
  {
    "title": "遣悲懷三首·其三",
    "paragraphs": [
      "閒坐悲君亦自悲，百年都是幾多時。",
      "鄧攸無子尋知命，潘岳悼亡猶費詞。",
      "同穴窅冥何所望，他生緣會更難期。",
      "惟將終夜常開眼，報答平生未展眉。"
    ],
    "author": "元稹",
    "dynasty": "唐代",
    "notes": []
  },
  {
    "title": "贈郭給事",
    "paragraphs": [
      "洞門高閣靄餘輝，桃李陰陰柳絮飛。",
      "禁裏疏鍾官舍晚，省中啼鳥吏人稀。",
      "晨搖玉佩趨金殿，夕奉天書拜瑣闈。",
      "強欲從君無那老，將因臥病解朝衣。"
    ],
    "author": "王維",
    "dynasty": "唐代",
    "notes": []
  },
  {
    "title": "和賈至舍人早朝大明宮",
    "paragraphs": [
      "絳幘雞人送曉籌，尚衣方進翠雲裘。",
      "九天閶闔開宮殿，萬國衣冠拜冕旒。",
      "日色才臨仙掌動，香菸欲傍袞龍浮。",
      "朝罷須裁五色詔，佩聲歸向鳳池頭。"
    ],
    "author": "王維",
    "dynasty": "唐代",
    "notes": []
  },
  {
    "title": "奉和聖制從蓬萊向興慶閣道",
    "paragraphs": [
      "渭水自縈秦塞曲，黃山舊繞漢宮斜。",
      "鑾輿迥出千門柳，閣道回看上苑花。",
      "雲裏帝城雙鳳闕，雨中春樹萬人家。",
      "爲乘陽氣行時令，不是宸遊玩物華。(玩 一作：重)"
    ],
    "author": "王維",
    "dynasty": "唐代",
    "notes": []
  },
  {
    "title": "積雨輞川莊作",
    "paragraphs": [
      "積雨空林煙火遲，蒸藜炊黍餉東菑。",
      "漠漠水田飛白鷺，陰陰夏木囀黃鸝。",
      "山中習靜觀朝槿，松下清齋折露葵。",
      "野老與人爭席罷，海鷗何事更相疑。"
    ],
    "author": "王維",
    "dynasty": "唐代",
    "notes": []
  },
  {
    "title": "望月有感",
    "paragraphs": [
      "",
      "",
      ""
    ],
    "author": "白居易",
    "dynasty": "唐代",
    "notes": []
  },
  {
    "title": "奉和中書舍人賈至早朝",
    "paragraphs": [
      "雞鳴紫陌曙光寒，鶯囀皇州春色闌。",
      "金闕曉鍾開萬戶，玉階仙仗擁千官。",
      "花迎劍珮星初落，柳拂旌旗露未乾。",
      "獨有鳳凰池上客，陽春一曲和皆難。"
    ],
    "author": "岑參",
    "dynasty": "唐代",
    "notes": []
  },
  {
    "title": "登金陵鳳凰臺",
    "paragraphs": [
      "鳳凰臺上鳳凰遊，鳳去臺空江自流。",
      "吳宮花草埋幽徑，晉代衣冠成古丘。",
      "三山半落青天外，二水中分白鷺洲。(二水 一作：一水)",
      "總爲浮雲能蔽日，長安不見使人愁。"
    ],
    "author": "李白",
    "dynasty": "唐代",
    "notes": []
  },
  {
    "title": "無題·重幃深下莫愁堂",
    "paragraphs": [
      "重幃深下莫愁堂，臥後清宵細細長。",
      "神女生涯原是夢，小姑居處本無郎。",
      "風波不信菱枝弱，月露誰教桂葉香。",
      "直道相思了無益，未妨惆悵是清狂。"
    ],
    "author": "李商隱",
    "dynasty": "唐代",
    "notes": []
  },
  {
    "title": "無題·鳳尾香羅薄幾重",
    "paragraphs": [
      "鳳尾香羅薄幾重，碧文圓頂夜深縫。",
      "扇裁月魄羞難掩，車走雷聲語未通。",
      "曾是寂寥金燼暗，斷無消息石榴紅。",
      "斑騅只系垂楊岸，何處西南任好風。(任 一作：待)"
    ],
    "author": "李商隱",
    "dynasty": "唐代",
    "notes": []
  },
  {
    "title": "無題·相見時難別亦難",
    "paragraphs": [
      "相見時難別亦難，東風無力百花殘。",
      "春蠶到死絲方盡，蠟炬成灰淚始幹。",
      "曉鏡但愁雲鬢改，夜吟應覺月光寒。",
      "蓬山此去無多路，青鳥殷勤爲探看。(蓬山 一作：蓬萊)"
    ],
    "author": "李商隱",
    "dynasty": "唐代",
    "notes": []
  },
  {
    "title": "無題·來是空言去絕蹤",
    "paragraphs": [
      "來是空言去絕蹤，月斜樓上五更鐘。",
      "夢爲遠別啼難喚，書被催成墨未濃。",
      "蠟照半籠金翡翠，麝薰微度繡芙蓉。",
      "劉郎已恨蓬山遠，更隔蓬山一萬重！"
    ],
    "author": "李商隱",
    "dynasty": "唐代",
    "notes": []
  },
  {
    "title": "無題·颯颯東風細雨來",
    "paragraphs": [
      "颯颯東風細雨來，芙蓉塘外有輕雷。",
      "金蟾齧鎖燒香入，玉虎牽絲汲井回。",
      "賈氏窺簾韓掾少，宓妃留枕魏王才。",
      "春心莫共花爭發，一寸相思一寸灰！"
    ],
    "author": "李商隱",
    "dynasty": "唐代",
    "notes": []
  },
  {
    "title": "無題·昨夜星辰昨夜風",
    "paragraphs": [
      "昨夜星辰昨夜風，畫樓西畔桂堂東。",
      "身無綵鳳雙飛翼，心有靈犀一點通。",
      "隔座送鉤春酒暖，分曹射覆蠟燈紅。",
      "嗟餘聽鼓應官去，走馬蘭臺類轉蓬。"
    ],
    "author": "李商隱",
    "dynasty": "唐代",
    "notes": []
  },
  {
    "title": "春雨",
    "paragraphs": [
      "悵臥新春白袷衣，白門寥落意多違。",
      "紅樓隔雨相望冷，珠箔飄燈獨自歸。",
      "遠路應悲春晼晚，殘霄猶得夢依稀。",
      "玉璫緘札何由達，萬里雲羅一雁飛。"
    ],
    "author": "李商隱",
    "dynasty": "唐代",
    "notes": []
  },
  {
    "title": "籌筆驛",
    "paragraphs": [
      "猿鳥猶疑畏簡書，風雲常爲護儲胥。",
      "徒令上將揮神筆，終見降王走傳車。",
      "管樂有才原不忝，關張無命欲何如？",
      "他年錦裏經祠廟，梁父吟成恨有餘。"
    ],
    "author": "李商隱",
    "dynasty": "唐代",
    "notes": []
  },
  {
    "title": "錦瑟",
    "paragraphs": [
      "錦瑟無端五十弦，一弦一柱思華年。",
      "莊生曉夢迷蝴蝶，望帝春心託杜鵑。",
      "滄海月明珠有淚，藍田日暖玉生煙。",
      "此情可待成追憶，只是當時已惘然。"
    ],
    "author": "李商隱",
    "dynasty": "唐代",
    "notes": []
  },
  {
    "title": "隋宮",
    "paragraphs": [
      "紫泉宮殿鎖煙霞，欲取蕪城作帝家。",
      "玉璽不緣歸日角，錦帆應是到天涯。",
      "於今腐草無螢火，終古垂楊有暮鴉。",
      "地下若逢陳後主，豈宜重問後庭花。"
    ],
    "author": "李商隱",
    "dynasty": "唐代",
    "notes": []
  },
  {
    "title": "送魏萬之京",
    "paragraphs": [
      "朝聞遊子唱離歌，昨夜微霜初渡河。",
      "鴻雁不堪愁裏聽，雲山況是客中過。",
      "關城樹色催寒近，御苑砧聲向晚多。(",
      "色 一作：曙)",
      "莫見長安行樂處，空令歲月易蹉跎。"
    ],
    "author": "李頎",
    "dynasty": "唐代",
    "notes": []
  },
  {
    "title": "詠懷古蹟·其一",
    "paragraphs": [
      "支離東北風塵際，漂泊西南天地間。",
      "三峽樓臺淹日月，五溪衣服共雲山。",
      "羯胡事主終無賴，詞客哀時且未還。",
      "庾信平生最蕭瑟，暮年詩賦動江關。"
    ],
    "author": "杜甫",
    "dynasty": "唐代",
    "notes": []
  },
  {
    "title": "詠懷古蹟·其二",
    "paragraphs": [
      "搖落深知宋玉悲，風流儒雅亦吾師。",
      "悵望千秋一灑淚，蕭條異代不同時。",
      "江山故宅空文藻，雲雨荒臺豈夢思。",
      "最是楚宮俱泯滅，舟人指點到今疑。"
    ],
    "author": "杜甫",
    "dynasty": "唐代",
    "notes": []
  },
  {
    "title": "詠懷古蹟·其三",
    "paragraphs": [
      "羣山萬壑赴荊門，生長明妃尚有村。",
      "一去紫臺連朔漠，獨留青冢向黃昏。",
      "畫圖省識春風面，環佩空歸夜月魂。(夜月 一作：月夜 環",
      "一作：環",
      ")",
      "千載琵琶作胡語，分明怨恨曲中論。"
    ],
    "author": "杜甫",
    "dynasty": "唐代",
    "notes": []
  },
  {
    "title": "詠懷古蹟·其四",
    "paragraphs": [
      "蜀主窺吳幸三峽，崩年亦在永安宮。",
      "翠華想像空山裏，玉殿虛無野寺中。",
      "古廟杉鬆巢水鶴，歲時伏臘走村翁。",
      "武侯祠堂常鄰近，一體君臣祭祀同。"
    ],
    "author": "杜甫",
    "dynasty": "唐代",
    "notes": []
  },
  {
    "title": "詠懷古蹟·其五",
    "paragraphs": [
      "諸葛大名垂宇宙，宗臣遺像肅清高。",
      "三分割據紆籌策，萬古雲霄一羽毛。",
      "伯仲之間見伊呂，指揮若定失蕭曹。",
      "運移漢祚終難復，志決身殲軍務勞。"
    ],
    "author": "杜甫",
    "dynasty": "唐代",
    "notes": []
  },
  {
    "title": "宿府",
    "paragraphs": [
      "清秋幕府井梧寒，獨宿江城蠟炬殘。",
      "永夜角聲悲自語，中天月色好誰看。",
      "風塵荏苒音書絕，關塞蕭條行路難。",
      "已忍伶俜十年事，強移棲息一枝安。"
    ],
    "author": "杜甫",
    "dynasty": "唐代",
    "notes": []
  },
  {
    "title": "閣夜",
    "paragraphs": [
      "",
      "",
      ""
    ],
    "author": "杜甫",
    "dynasty": "唐代",
    "notes": []
  },
  {
    "title": "聞官軍收河南河北",
    "paragraphs": [
      "劍外忽傳收薊北，初聞涕淚滿衣裳。",
      "卻看妻子愁何在，漫卷詩書喜欲狂。",
      "白日放歌須縱酒，青春作伴好還鄉。",
      "即從巴峽穿巫峽，便下襄陽向洛陽。"
    ],
    "author": "杜甫",
    "dynasty": "唐代",
    "notes": []
  },
  {
    "title": "登高",
    "paragraphs": [
      "風急天高猿嘯哀，渚清沙白鳥飛回。",
      "無邊落木蕭蕭下，不盡長江滾滾來。",
      "萬里悲秋常作客，百年多病獨登臺。",
      "艱難苦恨繁霜鬢，潦倒新停濁酒杯。"
    ],
    "author": "杜甫",
    "dynasty": "唐代",
    "notes": []
  },
  {
    "title": "登樓",
    "paragraphs": [
      "花近高樓傷客心，萬方多難此登臨。",
      "錦江春色來天地，玉壘浮雲變古今。",
      "北極朝廷終不改，西山寇盜莫相侵。",
      "可憐後主還祠廟，日暮聊爲《樑甫吟》。(樑甫 一作：樑父)"
    ],
    "author": "杜甫",
    "dynasty": "唐代",
    "notes": []
  },
  {
    "title": "蜀相",
    "paragraphs": [
      "丞相祠堂何處尋，錦官城外柏森森。",
      "映階碧草自春色，隔葉黃鸝空好音。",
      "三顧頻煩天下計，兩朝開濟老臣心。(頻煩 一作：頻繁)",
      "出師未捷身先死，長使英雄淚滿襟。"
    ],
    "author": "杜甫",
    "dynasty": "唐代",
    "notes": []
  },
  {
    "title": "客至",
    "paragraphs": [
      "舍南舍北皆春水，但見羣鷗日日來。",
      "花徑不曾緣客掃，蓬門今始爲君開。",
      "盤飧市遠無兼味，樽酒家貧只舊醅。",
      "肯與鄰翁相對飲，隔籬呼取盡餘杯。(餘 通：餘)"
    ],
    "author": "杜甫",
    "dynasty": "唐代",
    "notes": []
  },
  {
    "title": "野望",
    "paragraphs": [
      "西山白雪三城戍，南浦清江萬里橋。",
      "海內風塵諸弟隔，天涯涕淚一身遙。",
      "惟將遲暮供多病，未有涓埃答聖朝。(惟 通：唯)",
      "跨馬出郊時極目，不堪人事日蕭條。"
    ],
    "author": "杜甫",
    "dynasty": "唐代",
    "notes": []
  },
  {
    "title": "登柳州城樓寄漳汀封連四州",
    "paragraphs": [
      "城上高樓接大荒，海天愁思正茫茫。",
      "驚風亂颭芙蓉水，密雨斜侵薜荔牆。",
      "嶺樹重遮千里目，江流曲似九迴腸。",
      "共來百越文身地，猶自音書滯一鄉。"
    ],
    "author": "柳宗元",
    "dynasty": "唐代",
    "notes": []
  },
  {
    "title": "春思",
    "paragraphs": [
      "鶯啼燕語報新年，馬邑龍堆路幾千。",
      "家住層城臨漢苑，心隨明月到胡天。(層城 一作：秦城)",
      "機中錦字論長恨，樓上花枝笑獨眠。",
      "爲問元戎竇車騎，何時返旆勒燕然。"
    ],
    "author": "皇甫冉",
    "dynasty": "唐代",
    "notes": []
  },
  {
    "title": "寄李儋元錫",
    "paragraphs": [
      "去年花裏逢君別，今日花開又一年。",
      "世事茫茫難自料，春愁黯黯獨成眠。",
      "身多疾病思田裏，邑有流亡愧俸錢。",
      "聞道欲來相問訊，西樓望月幾回圓。"
    ],
    "author": "韋應物",
    "dynasty": "唐代",
    "notes": []
  },
  {
    "title": "望薊門",
    "paragraphs": [
      "燕臺一望客心驚，笳鼓喧喧漢將營。(笳鼓 一作：簫鼓)",
      "萬里寒光生積雪，三邊曙色動危旌。",
      "沙場烽火侵胡月，海畔雲山擁薊城。",
      "少小雖非投筆吏，論功還欲請長纓。"
    ],
    "author": "祖詠",
    "dynasty": "唐代",
    "notes": []
  },
  {
    "title": "貧女",
    "paragraphs": [
      "蓬門未識綺羅香，擬託良媒益自傷。",
      "誰愛風流高格調，共憐時世儉梳妝。",
      "敢將十指誇針巧，不把雙眉鬥畫長。",
      "苦恨年年壓金線，爲他人作嫁衣裳。"
    ],
    "author": "秦韜玉",
    "dynasty": "唐代",
    "notes": []
  },
  {
    "title": "送李少府貶峽中王少府貶",
    "paragraphs": [
      "嗟君此別意何如，駐馬銜杯問謫居。",
      "巫峽啼猿數行淚，衡陽歸雁幾封書。",
      "青楓江上秋帆遠，白帝城邊古木疏。",
      "聖代即今多雨露，暫時分手莫躊躇。"
    ],
    "author": "高適",
    "dynasty": "唐代",
    "notes": []
  },
  {
    "title": "九日登望仙台呈劉明府",
    "paragraphs": [
      "漢文皇帝有高臺，此日登臨曙色開。",
      "三晉雲山皆北向，二陵風雨自東來。",
      "關門令尹誰能識，河上仙翁去不回。",
      "且欲近尋彭澤宰，陶然共醉菊花杯。"
    ],
    "author": "崔曙",
    "dynasty": "唐代",
    "notes": []
  },
  {
    "title": "登黃鶴樓",
    "paragraphs": [
      "昔人已乘黃鶴去，此地空餘黃鶴樓。",
      "黃鶴一去不復返，白雲千載空悠悠。",
      "晴川歷歷漢陽樹，芳草萋萋鸚鵡洲。",
      "日暮鄉關何處是？煙波江上使人愁。"
    ],
    "author": "崔顥",
    "dynasty": "唐代",
    "notes": []
  },
  {
    "title": "行經華陰",
    "paragraphs": [
      "",
      ""
    ],
    "author": "崔顥",
    "dynasty": "唐代",
    "notes": []
  },
  {
    "title": "利州南渡",
    "paragraphs": [
      "澹然空水對斜暉，曲島蒼茫接翠微。",
      "波上馬嘶看棹去，柳邊人歇待船歸。",
      "數叢沙草羣鷗散，萬頃江田一鷺飛。",
      "誰解乘舟尋范蠡，五湖煙水獨忘機。"
    ],
    "author": "溫庭筠",
    "dynasty": "唐代",
    "notes": []
  },
  {
    "title": "蘇武廟",
    "paragraphs": [
      "蘇武魂銷漢使前，古祠高樹兩茫然。",
      "雲邊雁斷胡天月，隴上羊歸塞草煙。",
      "回日樓臺非甲帳，去時冠劍是丁年。",
      "茂陵不見封侯印，空向秋波哭逝川。"
    ],
    "author": "溫庭筠",
    "dynasty": "唐代",
    "notes": []
  },
  {
    "title": "江州重別薛六柳",
    "paragraphs": [
      "生涯豈料承優詔，世事空知學醉歌。",
      "江上月明胡雁過，淮南木落楚山多。",
      "寄身且喜滄洲近，顧影無如白髮何。",
      "今日龍鍾人共棄，愧君猶遣慎風波。"
    ],
    "author": "劉長卿",
    "dynasty": "唐代",
    "notes": []
  },
  {
    "title": "長沙過賈誼宅",
    "paragraphs": [
      "三年謫宦此棲遲，萬古惟留楚客悲。",
      "秋草獨尋人去後，寒林空見日斜時。",
      "漢文有道恩猶薄，湘水無情吊豈知。",
      "寂寂江山搖落處，憐君何事到天涯。"
    ],
    "author": "劉長卿",
    "dynasty": "唐代",
    "notes": []
  },
  {
    "title": "自夏口至鸚鵡洲夕望岳陽",
    "paragraphs": [
      "汀洲無浪復無煙，楚客相思益渺然。",
      "漢口夕陽斜渡鳥，洞庭秋水遠連天。",
      "孤城背嶺寒吹角，獨樹臨江夜泊船。(獨樹 一作：獨戍)",
      "賈誼上書憂漢室，長沙謫去古今憐。"
    ],
    "author": "劉長卿",
    "dynasty": "唐代",
    "notes": []
  },
  {
    "title": "西塞山懷古",
    "paragraphs": [
      "王濬樓船下益州，金陵王氣黯然收。",
      "千尋鐵鎖沉江底，一片降幡出石頭。",
      "人世幾回傷往事，山形依舊枕寒流。",
      "今逢四海爲家日，故壘蕭蕭蘆荻秋。"
    ],
    "author": "劉禹錫",
    "dynasty": "唐代",
    "notes": []
  },
  {
    "title": "晚次鄂州",
    "paragraphs": [
      "雲開遠見漢陽城，猶是孤帆一日程。",
      "估客晝眠知浪靜，舟人夜語覺潮生。",
      "三湘愁鬢逢秋色，萬里歸心對月明。",
      "舊業已隨征戰盡，更堪江上鼓鼙聲。"
    ],
    "author": "盧綸",
    "dynasty": "唐代",
    "notes": []
  },
  {
    "title": "贈闕下裴舍人",
    "paragraphs": [
      "二月黃鶯飛上林，春城紫禁曉陰陰。",
      "長樂鐘聲花外盡，龍池柳色雨中深。",
      "陽和不散窮途恨，霄漢長懷捧日心。",
      "獻賦十年猶未遇，羞將白髮對華簪。"
    ],
    "author": "錢起",
    "dynasty": "唐代",
    "notes": []
  },
  {
    "title": "宮詞",
    "paragraphs": [
      "十二樓中盡曉妝，望仙樓上望君王。",
      "鎖銜金獸連環冷，水滴銅龍晝漏長。",
      "雲髻罷梳還對鏡，羅衣欲換更添香。",
      "遙窺正殿簾開處，袍袴宮人掃御牀。"
    ],
    "author": "薛逢",
    "dynasty": "唐代",
    "notes": []
  },
  {
    "title": "同題仙遊觀",
    "paragraphs": [
      "仙台初見五城樓，風物悽悽宿雨收。",
      "山色遙連秦樹晚，砧聲近報漢宮秋。",
      "疏鬆影落空壇靜，細草香閒小洞幽。",
      "何用別尋方外去，人間亦自有丹丘。"
    ],
    "author": "韓翃",
    "dynasty": "唐代",
    "notes": []
  }
]