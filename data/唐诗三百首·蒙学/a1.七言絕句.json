[
  {
    "title": "芙蓉樓送辛漸",
    "paragraphs": [
      "寒雨連江夜入吳，平明送客楚山孤。",
      "洛陽親友如相問，一片冰心在玉壺。"
    ],
    "author": "王昌齡",
    "dynasty": "唐代",
    "notes": []
  },
  {
    "title": "閨怨",
    "paragraphs": [
      "閨中少婦不知愁，春日凝妝上翠樓。",
      "忽見陌頭楊柳色，悔教夫婿覓封侯。"
    ],
    "author": "王昌齡",
    "dynasty": "唐代",
    "notes": []
  },
  {
    "title": "春宮曲",
    "paragraphs": [
      "昨夜風開露井桃，未央前殿月輪高。",
      "平陽歌舞新承寵，簾外春寒賜錦袍。"
    ],
    "author": "王昌齡",
    "dynasty": "唐代",
    "notes": []
  },
  {
    "title": "九月九日憶山東兄弟",
    "paragraphs": [
      "獨在異鄉爲異客，每逢佳節倍思親。",
      "遙知兄弟登高處，遍插茱萸少一人。",
      ""
    ],
    "author": "王維",
    "dynasty": "唐代",
    "notes": []
  },
  {
    "title": "涼州詞",
    "paragraphs": [
      "葡萄美酒夜光杯，欲飲琵琶馬上催。",
      "醉臥沙場君莫笑，古來征戰幾人回？"
    ],
    "author": "王翰",
    "dynasty": "唐代",
    "notes": []
  },
  {
    "title": "後宮詞",
    "paragraphs": [
      "淚溼羅巾夢不成，夜深前殿按歌聲。",
      "紅顏未老恩先斷，斜倚薰籠坐到明。"
    ],
    "author": "白居易",
    "dynasty": "唐代",
    "notes": []
  },
  {
    "title": "宮中詞",
    "paragraphs": [
      "寂寂花時閉院門，美人相併立瓊軒。",
      "含情慾說宮中事，鸚鵡前頭不敢言。"
    ],
    "author": "朱慶餘",
    "dynasty": "唐代",
    "notes": []
  },
  {
    "title": "近試上張水部",
    "paragraphs": [
      "洞房昨夜停紅燭，待曉堂前拜舅姑。",
      "妝罷低聲問夫婿，畫眉深淺入時無。"
    ],
    "author": "朱慶餘",
    "dynasty": "唐代",
    "notes": []
  },
  {
    "title": "逢入京使",
    "paragraphs": [
      "故園東望路漫漫，雙袖龍鍾淚不幹。",
      "馬上相逢無紙筆，憑君傳語報平安。"
    ],
    "author": "岑參",
    "dynasty": "唐代",
    "notes": []
  },
  {
    "title": "黃鶴樓送孟浩然之廣陵",
    "paragraphs": [
      "故人西辭黃鶴樓，煙花三月下揚州。",
      "孤帆遠影碧空盡，唯見長江天際流。 (唯 通：惟)"
    ],
    "author": "李白",
    "dynasty": "唐代",
    "notes": []
  },
  {
    "title": "早發白帝城",
    "paragraphs": [
      "朝辭白帝彩雲間，千里江陵一日還。",
      "兩岸猿聲啼不住，輕舟已過萬重山。"
    ],
    "author": "李白",
    "dynasty": "唐代",
    "notes": []
  },
  {
    "title": "夜上受降城聞笛",
    "paragraphs": [
      "回樂烽前沙似雪，受降城外月如霜。(回樂",
      "一作：回樂",
      "）",
      "不知何處吹蘆管，一夜徵人盡望鄉。"
    ],
    "author": "李益",
    "dynasty": "唐代",
    "notes": []
  },
  {
    "title": "賈生",
    "paragraphs": [
      "宣室求賢訪逐臣，賈生才調更無倫。",
      "可憐夜半虛前席，不問蒼生問鬼神。"
    ],
    "author": "李商隱",
    "dynasty": "唐代",
    "notes": []
  },
  {
    "title": "隋宮",
    "paragraphs": [
      "乘興南遊不戒嚴，九重誰省諫書函。",
      "春風舉國裁宮錦，半作障泥半作帆。"
    ],
    "author": "李商隱",
    "dynasty": "唐代",
    "notes": []
  },
  {
    "title": "瑤池",
    "paragraphs": [
      "瑤池阿母綺窗開，黃竹歌聲動地哀。",
      "八駿日行三萬裏，穆王何事不重來。"
    ],
    "author": "李商隱",
    "dynasty": "唐代",
    "notes": []
  },
  {
    "title": "嫦娥",
    "paragraphs": [
      "雲母屏風燭影深，長河漸落曉星沉。",
      "嫦娥應悔偷靈藥，碧海青天夜夜心。"
    ],
    "author": "李商隱",
    "dynasty": "唐代",
    "notes": []
  },
  {
    "title": "夜雨寄北",
    "paragraphs": [
      "君問歸期未有期，巴山夜雨漲秋池。",
      "何當共剪西窗燭，卻話巴山夜雨時。"
    ],
    "author": "李商隱",
    "dynasty": "唐代",
    "notes": []
  },
  {
    "title": "寄令狐郎中",
    "paragraphs": [
      "嵩雲秦樹久離居，雙鯉迢迢一紙書。",
      "休問梁園舊賓客，茂陵秋雨病相如。"
    ],
    "author": "李商隱",
    "dynasty": "唐代",
    "notes": []
  },
  {
    "title": "爲有",
    "paragraphs": [
      "爲有云屏無限嬌，鳳城寒盡怕春宵。",
      "無端嫁得金龜婿，辜負香衾事早朝。"
    ],
    "author": "李商隱",
    "dynasty": "唐代",
    "notes": []
  },
  {
    "title": "江南逢李龜年",
    "paragraphs": [
      "岐王宅裏尋常見，崔九堂前幾度聞。",
      "正是江南好風景，落花時節又逢君。"
    ],
    "author": "杜甫",
    "dynasty": "唐代",
    "notes": []
  },
  {
    "title": "贈別·其一",
    "paragraphs": [
      "",
      ""
    ],
    "author": "杜牧",
    "dynasty": "唐代",
    "notes": []
  },
  {
    "title": "贈別·其二",
    "paragraphs": [
      "多情卻似總無情，唯覺樽前笑不成。",
      "蠟燭有心還惜別，替人垂淚到天明。"
    ],
    "author": "杜牧",
    "dynasty": "唐代",
    "notes": []
  },
  {
    "title": "金谷園",
    "paragraphs": [
      "繁華事散逐香塵，流水無情草自春。",
      "日暮東風怨啼鳥，落花猶似墜樓人。"
    ],
    "author": "杜牧",
    "dynasty": "唐代",
    "notes": []
  },
  {
    "title": "寄揚州韓綽判官",
    "paragraphs": [
      "青山隱隱水迢迢，秋盡江南草未凋。",
      "二十四橋明月夜，玉人何處教吹簫？"
    ],
    "author": "杜牧",
    "dynasty": "唐代",
    "notes": []
  },
  {
    "title": "遣懷",
    "paragraphs": [
      "落魄江南載酒行，楚腰纖細掌中輕。(江南 一作：江湖；纖細 一作：腸斷)",
      "十年一覺揚州夢，贏得青樓薄倖名。"
    ],
    "author": "杜牧",
    "dynasty": "唐代",
    "notes": []
  },
  {
    "title": "秋夕",
    "paragraphs": [
      "",
      ""
    ],
    "author": "杜牧",
    "dynasty": "唐代",
    "notes": []
  },
  {
    "title": "將赴吳興登樂遊原一絕",
    "paragraphs": [
      "清時有味是無能，閒愛孤雲靜愛僧。",
      "欲把一麾江海去，樂遊原上望昭陵。"
    ],
    "author": "杜牧",
    "dynasty": "唐代",
    "notes": []
  },
  {
    "title": "赤壁",
    "paragraphs": [
      "折戟沉沙鐵未銷，自將磨洗認前朝。",
      "東風不與周郎便，銅雀春深鎖二喬。"
    ],
    "author": "杜牧",
    "dynasty": "唐代",
    "notes": []
  },
  {
    "title": "泊秦淮",
    "paragraphs": [
      "煙籠寒水月籠沙，夜泊秦淮近酒家。",
      "商女不知亡國恨，隔江猶唱後庭花。"
    ],
    "author": "杜牧",
    "dynasty": "唐代",
    "notes": []
  },
  {
    "title": "徵人怨",
    "paragraphs": [
      "歲歲金河復玉關，朝朝馬策與刀環。",
      "三春白雪歸青冢，萬里黃河繞黑山。"
    ],
    "author": "柳中庸",
    "dynasty": "唐代",
    "notes": []
  },
  {
    "title": "金陵圖",
    "paragraphs": [
      "誰謂傷心畫不成，畫人心逐世人情。",
      "君看六幅南朝事，老木寒雲滿故城。"
    ],
    "author": "韋莊",
    "dynasty": "唐代",
    "notes": []
  },
  {
    "title": "滁州西澗",
    "paragraphs": [
      "獨憐幽草澗邊生，上有黃鸝深樹鳴。",
      "春潮帶雨晚來急，野渡無人舟自橫。"
    ],
    "author": "韋應物",
    "dynasty": "唐代",
    "notes": []
  },
  {
    "title": "桃花溪",
    "paragraphs": [
      "隱隱飛橋隔野煙，石磯西畔問漁船。",
      "桃花盡日隨流水，洞在清溪何處邊。"
    ],
    "author": "張旭",
    "dynasty": "唐代",
    "notes": []
  },
  {
    "title": "寄人",
    "paragraphs": [
      "",
      ""
    ],
    "author": "張泌",
    "dynasty": "唐代",
    "notes": []
  },
  {
    "title": "題金陵渡",
    "paragraphs": [
      "金陵津渡小山樓，一宿行人自可愁。",
      "潮落夜江斜月裏，兩三星火是瓜州。"
    ],
    "author": "張祜",
    "dynasty": "唐代",
    "notes": []
  },
  {
    "title": "贈內人",
    "paragraphs": [
      "禁門宮樹月痕過，媚眼惟看宿鷺窠。",
      "斜拔玉釵燈影畔，剔開紅焰救飛蛾。"
    ],
    "author": "張祜",
    "dynasty": "唐代",
    "notes": []
  },
  {
    "title": "集靈臺·其一",
    "paragraphs": [
      "日光斜照集靈臺，紅樹花迎曉露開。",
      "昨夜上皇新授籙，太真含笑入簾來。"
    ],
    "author": "張祜",
    "dynasty": "唐代",
    "notes": []
  },
  {
    "title": "集靈臺·其二",
    "paragraphs": [
      "虢國夫人承主恩，平明騎馬入宮門。",
      "卻嫌脂粉污顏色，淡掃蛾眉朝至尊。"
    ],
    "author": "張祜",
    "dynasty": "唐代",
    "notes": []
  },
  {
    "title": "楓橋夜泊",
    "paragraphs": [
      "月落烏啼霜滿天，江楓漁火對愁眠。",
      "姑蘇城外寒山寺，夜半鐘聲到客船。"
    ],
    "author": "張繼",
    "dynasty": "唐代",
    "notes": []
  },
  {
    "title": "隴西行",
    "paragraphs": [
      "誓掃匈奴不顧身，五千貂錦喪胡塵。",
      "可憐無定河邊骨，猶是春閨夢裏人！(春閨 一作：深閨)"
    ],
    "author": "陳陶",
    "dynasty": "唐代",
    "notes": []
  },
  {
    "title": "雜詩",
    "paragraphs": [
      "近寒食雨草萋萋，著麥苗風柳映堤。",
      "等是有家歸未得，杜鵑休向耳邊啼。"
    ],
    "author": "佚名",
    "dynasty": "唐代",
    "notes": []
  },
  {
    "title": "回鄉偶書·其一",
    "paragraphs": [
      "少小離家老大回，鄉音無改鬢毛衰。",
      "兒童相見不相識，笑問客從何處來。"
    ],
    "author": "賀知章",
    "dynasty": "唐代",
    "notes": []
  },
  {
    "title": "瑤瑟怨",
    "paragraphs": [
      "冰簟銀牀夢不成，碧天如水夜雲輕。",
      "雁聲遠過瀟湘去，十二樓中月自明。"
    ],
    "author": "溫庭筠",
    "dynasty": "唐代",
    "notes": []
  },
  {
    "title": "月夜",
    "paragraphs": [
      "更深月色半人家，北斗闌干南鬥斜。",
      "今夜偏知春氣暖，蟲聲新透綠窗紗。"
    ],
    "author": "劉方平",
    "dynasty": "唐代",
    "notes": []
  },
  {
    "title": "春怨",
    "paragraphs": [
      "紗窗日落漸黃昏，金屋無人見淚痕。",
      "寂寞空庭春欲晚，梨花滿地不開門。"
    ],
    "author": "劉方平",
    "dynasty": "唐代",
    "notes": []
  },
  {
    "title": "烏衣巷",
    "paragraphs": [
      "朱雀橋邊野草花，烏衣巷口夕陽斜。",
      "舊時王謝堂前燕，飛入尋常百姓家。"
    ],
    "author": "劉禹錫",
    "dynasty": "唐代",
    "notes": []
  },
  {
    "title": "春詞",
    "paragraphs": [
      "新妝宜面下朱樓，深鎖春光一院愁。",
      "行到中庭數花朵，蜻蜓飛上玉搔頭。"
    ],
    "author": "劉禹錫",
    "dynasty": "唐代",
    "notes": []
  },
  {
    "title": "馬嵬坡",
    "paragraphs": [
      "",
      ""
    ],
    "author": "鄭畋",
    "dynasty": "唐代",
    "notes": []
  },
  {
    "title": "寒食",
    "paragraphs": [
      "春城無處不飛花，寒食東風御柳斜。",
      "日暮漢宮傳蠟燭，輕煙散入五侯家。"
    ],
    "author": "韓翃",
    "dynasty": "唐代",
    "notes": []
  },
  {
    "title": "已涼",
    "paragraphs": [
      "碧闌干外繡簾垂，猩血屏風畫折枝。",
      "八尺龍鬚方錦褥，已涼天氣未寒時。"
    ],
    "author": "韓偓",
    "dynasty": "唐代",
    "notes": []
  },
  {
    "title": "宮詞",
    "paragraphs": [
      "長樂宮連上苑春，玉樓金殿豔歌新。",
      "君門一入無由出，唯有宮鶯得見人。"
    ],
    "author": "顧況",
    "dynasty": "唐代",
    "notes": []
  }
]