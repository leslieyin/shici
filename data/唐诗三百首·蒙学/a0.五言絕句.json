[
  {
    "title": "行宮",
    "paragraphs": [
      "寥落古行宮，宮花寂寞紅。",
      "白頭宮女在，閒坐說玄宗。"
    ],
    "author": "元稹",
    "dynasty": "唐代",
    "notes": []
  },
  {
    "title": "登鸛雀樓",
    "paragraphs": [
      "白日依山盡，黃河入海流。",
      "欲窮千里目，更上一層樓。"
    ],
    "author": "王之渙",
    "dynasty": "唐代",
    "notes": []
  },
  {
    "title": "新嫁娘詞",
    "paragraphs": [
      "三日入廚下，洗手作羹湯。",
      "未諳姑食性，先遣小姑嘗。"
    ],
    "author": "王建",
    "dynasty": "唐代",
    "notes": []
  },
  {
    "title": "相思",
    "paragraphs": [
      "紅豆生南國，春來發幾枝。",
      "願君多采擷，此物最相思。"
    ],
    "author": "王維",
    "dynasty": "唐代",
    "notes": []
  },
  {
    "title": "雜詩",
    "paragraphs": [
      "君自故鄉來，應知故鄉事。",
      "來日綺窗前，寒梅著花未？"
    ],
    "author": "王維",
    "dynasty": "唐代",
    "notes": []
  },
  {
    "title": "鹿柴",
    "paragraphs": [
      "空山不見人，但聞人語響。",
      "返景入深林，復照青苔上。"
    ],
    "author": "王維",
    "dynasty": "唐代",
    "notes": []
  },
  {
    "title": "竹裏館",
    "paragraphs": [
      "獨坐幽篁裏，彈琴復長嘯。",
      "深林人不知，明月來相照。"
    ],
    "author": "王維",
    "dynasty": "唐代",
    "notes": []
  },
  {
    "title": "山中送別",
    "paragraphs": [
      "山中相送罷，日暮掩柴扉。",
      "春草明年綠，王孫歸不歸？(明年 一作：年年)"
    ],
    "author": "王維",
    "dynasty": "唐代",
    "notes": []
  },
  {
    "title": "問劉十九",
    "paragraphs": [
      "綠蟻新醅酒，紅泥小火爐。",
      "晚來天欲雪，能飲一杯無？"
    ],
    "author": "白居易",
    "dynasty": "唐代",
    "notes": []
  },
  {
    "title": "哥舒歌",
    "paragraphs": [
      "北斗七星高，哥舒夜帶刀。",
      "至今窺牧馬，不敢過臨洮。"
    ],
    "author": "西鄙人",
    "dynasty": "唐代",
    "notes": []
  },
  {
    "title": "靜夜思",
    "paragraphs": [
      "",
      ""
    ],
    "author": "李白",
    "dynasty": "唐代",
    "notes": []
  },
  {
    "title": "怨情",
    "paragraphs": [
      "美人卷珠簾，深坐顰蛾眉。(顰 一作：蹙)",
      "但見淚痕溼，不知心恨誰。"
    ],
    "author": "李白",
    "dynasty": "唐代",
    "notes": []
  },
  {
    "title": "登樂遊原",
    "paragraphs": [
      "向晚意不適，驅車登古原。",
      "夕陽無限好，只是近黃昏。"
    ],
    "author": "李商隱",
    "dynasty": "唐代",
    "notes": []
  },
  {
    "title": "聽箏",
    "paragraphs": [
      "鳴箏金粟柱，素手玉房前。",
      "欲得周郎顧，時時誤拂弦。"
    ],
    "author": "李端",
    "dynasty": "唐代",
    "notes": []
  },
  {
    "title": "渡漢江",
    "paragraphs": [
      "嶺外音書斷，經冬復歷春。",
      "近鄉情更怯，不敢問來人。"
    ],
    "author": "宋之問",
    "dynasty": "唐代",
    "notes": []
  },
  {
    "title": "八陣圖",
    "paragraphs": [
      "功蓋三分國，名成八陣圖。（名成 一作：名高）",
      "江流石不轉，遺恨失吞吳。"
    ],
    "author": "杜甫",
    "dynasty": "唐代",
    "notes": []
  },
  {
    "title": "宿建德江",
    "paragraphs": [
      "移舟泊煙渚，日暮客愁新。",
      "野曠天低樹，江清月近人。"
    ],
    "author": "孟浩然",
    "dynasty": "唐代",
    "notes": []
  },
  {
    "title": "春曉",
    "paragraphs": [
      "春眠不覺曉，處處聞啼鳥。",
      "夜來風雨聲，花落知多少。"
    ],
    "author": "孟浩然",
    "dynasty": "唐代",
    "notes": []
  },
  {
    "title": "春怨",
    "paragraphs": [
      "打起黃鶯兒，莫教枝上啼。",
      "啼時驚妾夢，不得到遼西。"
    ],
    "author": "金昌緒",
    "dynasty": "唐代",
    "notes": []
  },
  {
    "title": "江雪",
    "paragraphs": [
      "千山鳥飛絕，萬徑人蹤滅。",
      "孤舟蓑笠翁，獨釣寒江雪。"
    ],
    "author": "柳宗元",
    "dynasty": "唐代",
    "notes": []
  },
  {
    "title": "秋夜寄邱員外",
    "paragraphs": [
      "懷君屬秋夜，散步詠涼天。",
      "空山松子落，幽人應未眠。"
    ],
    "author": "韋應物",
    "dynasty": "唐代",
    "notes": []
  },
  {
    "title": "終南望餘雪",
    "paragraphs": [
      "終南陰嶺秀，積雪浮雲端。",
      "林表明霽色，城中增暮寒。"
    ],
    "author": "祖詠",
    "dynasty": "唐代",
    "notes": []
  },
  {
    "title": "宮詞",
    "paragraphs": [
      "故國三千里，深宮二十年。",
      "一聲何滿子，雙淚落君前。"
    ],
    "author": "張祜",
    "dynasty": "唐代",
    "notes": []
  },
  {
    "title": "尋隱者不遇",
    "paragraphs": [
      "松下問童子，言師採藥去。",
      "只在此山中，雲深不知處。"
    ],
    "author": "賈島",
    "dynasty": "唐代",
    "notes": []
  },
  {
    "title": "送崔九",
    "paragraphs": [
      "歸山深淺去，須盡丘壑美。",
      "莫學武陵人，暫遊桃源裏。"
    ],
    "author": "裴迪",
    "dynasty": "唐代",
    "notes": []
  },
  {
    "title": "送靈澈上人",
    "paragraphs": [
      "蒼蒼竹林寺，杳杳鐘聲晚。",
      "荷笠帶斜陽，青山獨歸遠。(斜陽 一作：夕陽)"
    ],
    "author": "劉長卿",
    "dynasty": "唐代",
    "notes": []
  },
  {
    "title": "聽彈琴",
    "paragraphs": [
      "泠泠七絃上，靜聽松風寒。(七絃 一作：七絲)",
      "古調雖自愛，今人多不彈。"
    ],
    "author": "劉長卿",
    "dynasty": "唐代",
    "notes": []
  },
  {
    "title": "送上人",
    "paragraphs": [
      "孤雲將野鶴，豈向人間住。",
      "莫買沃洲山，時人已知處。"
    ],
    "author": "劉長卿",
    "dynasty": "唐代",
    "notes": []
  },
  {
    "title": "玉臺體",
    "paragraphs": [
      "昨夜裙帶解，今朝蟢子飛。",
      "鉛華不可棄，莫是藁砧歸。"
    ],
    "author": "權德輿",
    "dynasty": "唐代",
    "notes": []
  }
]