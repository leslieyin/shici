[
  {
    "title": "如梦令·常记溪亭日暮", 
    "notes": [], 
    "author": "李清照", 
    "paragraphs": [
      "常记溪亭日暮，沉醉不知归路。", 
      "兴尽晚回舟，误入藕花深处。", 
      "争渡，争渡，惊起一滩鸥鹭。"
    ], 
    "dynasty": "宋代"
  }, 
  {
    "title": "过故人庄", 
    "notes": [], 
    "author": "孟浩然", 
    "paragraphs": [
      "故人具鸡黍，邀我至田家。", 
      "绿树村边合，青山郭外斜。", 
      "开轩面场圃，把酒话桑麻。", 
      "待到重阳日，还来就菊花。"
    ], 
    "dynasty": "唐代"
  }, 
  {
    "title": "观书有感二首·其一", 
    "notes": [
      "那--通 ：哪"
    ], 
    "author": "朱熹", 
    "paragraphs": [
      "半亩方塘一鉴开，天光云影共徘徊。", 
      "问渠那得清如许？为有源头活水来。"
    ], 
    "dynasty": "宋代"
  }, 
  {
    "title": "闻王昌龄左迁龙标遥有此寄", 
    "notes": [
      "随风--一作 ：随君"
    ], 
    "author": "李白", 
    "paragraphs": [
      "杨花落尽子规啼，闻道龙标过五溪。", 
      "我寄愁心与明月，随风直到夜郎西。"
    ], 
    "dynasty": "唐代"
  }, 
  {
    "title": "泊秦淮", 
    "notes": [], 
    "author": "杜牧", 
    "paragraphs": [
      "烟笼寒水月笼沙，夜泊秦淮近酒家。", 
      "商女不知亡国恨，隔江犹唱《后庭花》。"
    ], 
    "dynasty": "唐代"
  }, 
  {
    "title": "过松源晨炊漆公店", 
    "notes": [
      "错喜欢--一作 ：空喜欢", 
      "放过--一作 ：放出"
    ], 
    "author": "杨万里", 
    "paragraphs": [
      "莫言下岭便无难，赚得行人错喜欢。", 
      "正入万山圈子里，一山放过一山拦。"
    ], 
    "dynasty": "宋代"
  }, 
  {
    "title": "龟虽寿", 
    "notes": [
      "腾--一作 ：螣"
    ], 
    "author": "曹操", 
    "paragraphs": [
      "神龟虽寿，犹有竟时。", 
      "腾蛇乘雾，终为土灰。", 
      "老骥伏枥，志在千里。", 
      "烈士暮年，壮心不已。", 
      "盈缩之期，不但在天；", 
      "养怡之福，可得永年。", 
      "幸甚至哉，歌以咏志。"
    ], 
    "dynasty": "两汉"
  }, 
  {
    "title": "题破山寺后禅院", 
    "notes": [], 
    "author": "常建", 
    "paragraphs": [
      "清晨入古寺，初日照高林。", 
      "竹径通幽处，禅房花木深。", 
      "山光悦鸟性，潭影空人心。", 
      "万籁此都寂，但余钟磬音。", 
      "", 
      "清晨入古寺，初日照高林。", 
      "曲径通幽处，禅房花木深。", 
      "山光悦鸟性，潭影空人心。", 
      "万籁此俱寂，惟余钟磬音。", 
      "", 
      "清晨入古寺，初日照高林。", 
      "竹径通幽处，禅房花木深。", 
      "山光悦鸟性，潭影空人心。", 
      "万籁此俱寂，但余钟磬音。", 
      "", 
      "清晨入古寺，初日照高林。", 
      "曲径通幽处，禅房花木深。", 
      "山光悦鸟性，潭影空人心。", 
      "万籁此俱寂，但余钟磬音。"
    ], 
    "dynasty": "唐代"
  }, 
  {
    "title": "夜雨寄北", 
    "notes": [], 
    "author": "李商隐", 
    "paragraphs": [
      "君问归期未有期，巴山夜雨涨秋池。", 
      "何当共剪西窗烛，却话巴山夜雨时。"
    ], 
    "dynasty": "唐代"
  }, 
  {
    "title": "浣溪沙·游蕲水清泉寺", 
    "notes": [
      "潇潇--一作 ：萧萧"
    ], 
    "author": "苏轼", 
    "paragraphs": [
      "游蕲水清泉寺，寺临兰溪，溪水西流。", 
      "", 
      "山下兰芽短浸溪，松间沙路净无泥，潇潇暮雨子规啼。", 
      "谁道人生无再少？门前流水尚能西！休将白发唱黄鸡。"
    ], 
    "dynasty": "宋代"
  }
]