[
  {
    "title": "賊退示官吏",
    "paragraphs": [
      "",
      "",
      ""
    ],
    "author": "元結",
    "dynasty": "唐代",
    "notes": []
  },
  {
    "title": "同從弟銷南齋玩月憶山陰",
    "paragraphs": [
      "高臥南齋時，開帷月初吐。",
      "清輝澹水木，演漾在窗戶。",
      "冉冉幾盈虛，澄澄變今古。",
      "美人清江畔，是夜越吟苦。",
      "千里共如何，微風吹蘭杜。"
    ],
    "author": "王昌齡",
    "dynasty": "唐代",
    "notes": []
  },
  {
    "title": "渭川田家",
    "paragraphs": [
      "斜陽照墟落，窮巷牛羊歸。(斜陽 一作：斜光)",
      "野老念牧童，倚杖候荊扉。",
      "雉雊麥苗秀，蠶眠桑葉稀。",
      "田夫荷鋤至，相見語依依。",
      "即此羨閒逸，悵然吟式微。"
    ],
    "author": "王維",
    "dynasty": "唐代",
    "notes": []
  },
  {
    "title": "西施詠",
    "paragraphs": [
      "豔色天下重，西施寧久微。",
      "朝爲越溪女，暮作吳宮妃。",
      "賤日豈殊衆，貴來方悟稀。",
      "邀人傅香粉，不自著羅衣。",
      "君寵益嬌態，君憐無是非。",
      "當時浣紗伴，莫得同車歸。",
      "持謝鄰家子，效顰安可希。"
    ],
    "author": "王維",
    "dynasty": "唐代",
    "notes": []
  },
  {
    "title": "送別",
    "paragraphs": [
      "下馬飲君酒，問君何所之？",
      "君言不得意，歸臥南山陲。",
      "但去莫復問，白雲無盡時。"
    ],
    "author": "王維",
    "dynasty": "唐代",
    "notes": []
  },
  {
    "title": "送綦毋潛落第還鄉",
    "paragraphs": [
      "聖代無隱者，英靈盡來歸。",
      "遂令東山客，不得顧采薇。",
      "既至金門遠，孰雲吾道非。",
      "江淮度寒食，京洛縫春衣。",
      "置酒長安道，同心與我違。",
      "行當浮桂棹，未幾拂荊扉。",
      "遠樹帶行客，孤城當落暉。",
      "吾謀適不用，勿謂知音稀。"
    ],
    "author": "王維",
    "dynasty": "唐代",
    "notes": []
  },
  {
    "title": "青溪",
    "paragraphs": [
      "言入黃花川，每逐清溪水。",
      "隨山將萬轉，趣途無百里。",
      "聲喧亂石中，色靜深鬆裏。",
      "漾漾泛菱荇，澄澄映葭葦。",
      "我心素已閒，清川澹如此。",
      "請留磐石上，垂釣將已矣。(磐石 一作：盤石)"
    ],
    "author": "王維",
    "dynasty": "唐代",
    "notes": []
  },
  {
    "title": "與高適薛據同登慈恩寺",
    "paragraphs": [
      "塔勢如涌出，孤高聳天宮。",
      "登臨出世界，磴道盤虛空。",
      "突兀壓神州，崢嶸如鬼工。",
      "四角礙白日，七層摩蒼穹。",
      "下窺指高鳥，俯聽聞驚風。",
      "連山若波濤，奔湊似朝東。(湊 一作：走；似 一作：如)",
      "青槐夾馳道，宮館何玲瓏。(館 一作：觀)",
      "秋色從西來，蒼然滿關中。",
      "五陵北原上，萬古青濛濛。",
      "淨理了可悟，勝因夙所宗。",
      "誓將掛冠去，覺道資無窮。"
    ],
    "author": "岑參",
    "dynasty": "唐代",
    "notes": []
  },
  {
    "title": "下終南山過斛斯山人宿置酒",
    "paragraphs": [
      "暮從碧山下，山月隨人歸。",
      "卻顧所來徑，蒼蒼橫翠微。",
      "相攜及田家，童稚開荊扉。",
      "綠竹入幽徑，青蘿拂行衣。",
      "歡言得所憩，美酒聊共揮。",
      "長歌吟松風，曲盡河星稀。",
      "我醉君復樂，陶然共忘機。"
    ],
    "author": "李白",
    "dynasty": "唐代",
    "notes": []
  },
  {
    "title": "月下獨酌四首·其一",
    "paragraphs": [
      "花間一壺酒，獨酌無相親。",
      "舉杯邀明月，對影成三人。",
      "月既不解飲，影徒隨我身。",
      "暫伴月將影，行樂須及春。",
      "我歌月徘徊，我舞影零亂。",
      "醒時同交歡，醉後各分散。(同交歡 一作：相交歡)",
      "永結無情遊，相期邈雲漢。"
    ],
    "author": "李白",
    "dynasty": "唐代",
    "notes": []
  },
  {
    "title": "春思",
    "paragraphs": [
      "燕草如碧絲，秦桑低綠枝。",
      "當君懷歸日，是妾斷腸時。",
      "春風不相識，何事入羅幃。"
    ],
    "author": "李白",
    "dynasty": "唐代",
    "notes": []
  },
  {
    "title": "夢李白·其一",
    "paragraphs": [
      "",
      "",
      ""
    ],
    "author": "杜甫",
    "dynasty": "唐代",
    "notes": []
  },
  {
    "title": "夢李白·其二",
    "paragraphs": [
      "浮雲終日行，遊子久不至。",
      "三夜頻夢君，情親見君意。",
      "告歸常侷促，苦道來不易。",
      "江湖多風波，舟楫恐失墜。",
      "出門搔白首，若負平生志。",
      "冠蓋滿京華，斯人獨憔悴。",
      "孰雲網恢恢，將老身反累。",
      "千秋萬歲名，寂寞身後事。"
    ],
    "author": "杜甫",
    "dynasty": "唐代",
    "notes": []
  },
  {
    "title": "望嶽",
    "paragraphs": [
      "岱宗夫如何？齊魯青未了。",
      "造化鍾神秀，陰陽割昏曉。",
      "蕩胸生曾雲，決眥入歸鳥。( 曾 通：層)",
      "會當凌絕頂，一覽衆山小。"
    ],
    "author": "杜甫",
    "dynasty": "唐代",
    "notes": []
  },
  {
    "title": "贈衛八處士",
    "paragraphs": [
      "",
      ""
    ],
    "author": "杜甫",
    "dynasty": "唐代",
    "notes": []
  },
  {
    "title": "佳人",
    "paragraphs": [
      "",
      ""
    ],
    "author": "杜甫",
    "dynasty": "唐代",
    "notes": []
  },
  {
    "title": "秋登蘭山寄張五",
    "paragraphs": [
      "北山白雲裏，隱者自怡悅。",
      "相望試登高，心隨雁飛滅。(試 一作 始)",
      "愁因薄暮起，興是清秋髮。",
      "時見歸村人，沙行渡頭歇。",
      "天邊樹若薺，江畔洲如月。",
      "何當載酒來，共醉重陽節。"
    ],
    "author": "孟浩然",
    "dynasty": "唐代",
    "notes": []
  },
  {
    "title": "夏日南亭懷辛大",
    "paragraphs": [
      "山光忽西落，池月漸東上。",
      "散發乘夕涼，開軒臥閒敞。",
      "荷風送香氣，竹露滴清響。",
      "欲取鳴琴彈，恨無知音賞。",
      "感此懷故人，中宵勞夢想。(",
      "宵 一作：終)"
    ],
    "author": "孟浩然",
    "dynasty": "唐代",
    "notes": []
  },
  {
    "title": "宿業師山房待丁大不至",
    "paragraphs": [
      "夕陽度西嶺，羣壑倏已暝。",
      "鬆月生夜涼，風泉滿清聽。",
      "樵人歸欲盡，煙鳥棲初定。",
      "之子期宿來，孤琴候蘿徑。"
    ],
    "author": "孟浩然",
    "dynasty": "唐代",
    "notes": []
  },
  {
    "title": "尋西山隱者不遇",
    "paragraphs": [
      "絕頂一茅茨，直上三十里。",
      "扣關無僮僕，窺室唯案几。",
      "若非巾柴車，應是釣秋水。",
      "差池不相見，黽勉空仰止。",
      "草色新雨中，鬆聲晚窗裏。",
      "及茲契幽絕，自足蕩心耳。",
      "雖無賓主意，頗得清淨理。",
      "興盡方下山，何必待之子。"
    ],
    "author": "丘爲",
    "dynasty": "唐代",
    "notes": []
  },
  {
    "title": "晨詣超師院讀禪經",
    "paragraphs": [
      "汲井漱寒齒，清心拂塵服。",
      "閒持貝葉書，步出東齋讀。",
      "真源了無取，妄跡世所逐。",
      "遺言冀可冥，繕性何由熟。",
      "道人庭宇靜，苔色連深竹。",
      "日出霧露餘，青松如膏沐。",
      "澹然離言說，悟悅心自足。"
    ],
    "author": "柳宗元",
    "dynasty": "唐代",
    "notes": []
  },
  {
    "title": "溪居",
    "paragraphs": [
      "久爲簪組累，幸此南夷謫。",
      "閒依農圃鄰，偶似山林客。",
      "曉耕翻露草，夜榜響溪石。",
      "來往不逢人，長歌楚天碧。"
    ],
    "author": "柳宗元",
    "dynasty": "唐代",
    "notes": []
  },
  {
    "title": "送楊氏女",
    "paragraphs": [
      "永日方慼慼，出行復悠悠。",
      "女子今有行，大江溯輕舟。",
      "爾輩苦無恃，撫念益慈柔。",
      "幼爲長所育，兩別泣不休。",
      "對此結中腸，義往難復留。",
      "自小闕內訓，事姑貽我憂。",
      "賴茲託令門，任恤庶無尤。",
      "貧儉誠所尚，資從豈待周。",
      "孝恭遵婦道，容止順其猷。",
      "別離在今晨，見爾當何秋。",
      "居閒始自遣，臨感忽難收。",
      "歸來視幼女，零淚緣纓流。"
    ],
    "author": "韋應物",
    "dynasty": "唐代",
    "notes": []
  },
  {
    "title": "長安遇馮著",
    "paragraphs": [
      "客從東方來，衣上灞陵雨。",
      "問客何爲來，採山因買斧。",
      "冥冥花正開，颺颺燕新乳。",
      "昨別今已春，鬢絲生幾縷。"
    ],
    "author": "韋應物",
    "dynasty": "唐代",
    "notes": []
  },
  {
    "title": "夕次盱眙縣",
    "paragraphs": [
      "落帆逗淮鎮，停舫臨孤驛。浩浩風起波，冥冥日沉夕。",
      "人歸山郭暗，雁下蘆洲白。獨夜憶秦關，聽鍾未眠客。"
    ],
    "author": "韋應物",
    "dynasty": "唐代",
    "notes": []
  },
  {
    "title": "東郊",
    "paragraphs": [
      "吏舍跼終年，出郊曠清曙。",
      "楊柳散和風，青山澹吾慮。",
      "依叢適自憩，緣澗還復去。",
      "微雨靄芳原，春鳩鳴何處。",
      "樂幽心屢止，遵事蹟猶遽。",
      "終罷斯結廬，慕陶直可庶。"
    ],
    "author": "韋應物",
    "dynasty": "唐代",
    "notes": []
  },
  {
    "title": "郡齋雨中與諸文士燕集",
    "paragraphs": [
      "兵衛森畫戟，宴寢凝清香。",
      "海上風雨至，逍遙池閣涼。",
      "煩痾近消散，嘉賓復滿堂。",
      "自慚居處崇，未睹斯民康。",
      "理會是非遣，性達形跡忘。",
      "鮮肥屬時禁，蔬果幸見嘗。",
      "俯飲一杯酒，仰聆金玉章。",
      "神歡體自輕，意欲凌風翔。",
      "吳中盛文史，羣彥今汪洋。",
      "方知大藩地，豈曰財賦強。"
    ],
    "author": "韋應物",
    "dynasty": "唐代",
    "notes": []
  },
  {
    "title": "初發揚子寄元大校書",
    "paragraphs": [
      "悽悽去親愛，泛泛入煙霧。",
      "歸棹洛陽人，殘鍾廣陵樹。",
      "今朝此爲別，何處還相遇。",
      "世事波上舟，沿洄安得住。"
    ],
    "author": "韋應物",
    "dynasty": "唐代",
    "notes": []
  },
  {
    "title": "寄全椒山中道士",
    "paragraphs": [
      "今朝郡齋冷，忽念山中客。",
      "澗底束荊薪，歸來煮白石。",
      "欲持一瓢酒，遠慰風雨夕。",
      "落葉滿空山，何處尋行跡。"
    ],
    "author": "韋應物",
    "dynasty": "唐代",
    "notes": []
  },
  {
    "title": "宿王昌齡隱居",
    "paragraphs": [
      "清溪深不測，隱處唯孤雲。",
      "鬆際露微月，清光猶爲君。",
      "茅亭宿花影，藥院滋苔紋。",
      "餘亦謝時去，西山鸞鶴羣。"
    ],
    "author": "常建",
    "dynasty": "唐代",
    "notes": []
  },
  {
    "title": "感遇·孤鴻海上來",
    "paragraphs": [
      "孤鴻海上來，池潢不敢顧。",
      "側見雙翠鳥，巢在三珠樹。",
      "矯矯珍木巔，得無金丸懼？",
      "美服患人指，高明逼神惡。",
      "今我遊冥冥，弋者何所慕！"
    ],
    "author": "張九齡",
    "dynasty": "唐代",
    "notes": []
  },
  {
    "title": "感遇·蘭葉春葳蕤",
    "paragraphs": [
      "蘭葉春葳蕤，桂華秋皎潔。",
      "欣欣此生意，自爾爲佳節。",
      "誰知林棲者，聞風坐相悅。",
      "草木有本心，何求美人折！"
    ],
    "author": "張九齡",
    "dynasty": "唐代",
    "notes": []
  },
  {
    "title": "感遇·幽人歸獨臥",
    "paragraphs": [
      "幽人歸獨臥，滯慮洗孤清。",
      "持此謝高鳥，因之傳遠情。",
      "日夕懷空意，人誰感至精？",
      "飛沈理自隔，何所慰吾誠?"
    ],
    "author": "張九齡",
    "dynasty": "唐代",
    "notes": []
  },
  {
    "title": "感遇·江南有丹橘",
    "paragraphs": [
      "江南有丹橘，經冬猶綠林。",
      "豈伊地氣暖？自有歲寒心。",
      "可以薦嘉客，奈何阻重深。",
      "運命惟所遇，循環不可尋。",
      "徒言樹桃李，此木豈無陰？"
    ],
    "author": "張九齡",
    "dynasty": "唐代",
    "notes": []
  },
  {
    "title": "春泛若耶溪",
    "paragraphs": [
      "幽意無斷絕，此去隨所偶。",
      "晚風吹行舟，花路入溪口。",
      "際夜轉西壑，隔山望南鬥。",
      "潭煙飛溶溶，林月低向後。",
      "生事且瀰漫，願爲持竿叟。"
    ],
    "author": "綦毋潛",
    "dynasty": "唐代",
    "notes": []
  }
]