[
  {
    "title": "送杜少府之任蜀州",
    "paragraphs": [
      "城闕輔三秦，風煙望五津。",
      "與君離別意，同是宦遊人。",
      "海內存知己，天涯若比鄰。",
      "無爲在歧路，兒女共沾巾。"
    ],
    "author": "王勃",
    "dynasty": "唐代",
    "notes": []
  },
  {
    "title": "送梓州李使君",
    "paragraphs": [
      "萬壑樹參天，千山響杜鵑。",
      "山中一夜雨，樹杪百重泉。",
      "漢女輸橦布，巴人訟芋田。",
      "文翁翻教授，不敢倚先賢。"
    ],
    "author": "王維",
    "dynasty": "唐代",
    "notes": []
  },
  {
    "title": "漢江臨眺",
    "paragraphs": [
      "楚塞三湘接，荊門九派通。",
      "江流天地外，山色有無中。",
      "郡邑浮前浦，波瀾動遠空。",
      "襄陽好風日，留醉與山翁。"
    ],
    "author": "王維",
    "dynasty": "唐代",
    "notes": []
  },
  {
    "title": "終南別業",
    "paragraphs": [
      "中歲頗好道，晚家南山陲。",
      "興來每獨往，勝事空自知。",
      "行到水窮處，坐看雲起時。",
      "偶然值林叟，談笑無還期。"
    ],
    "author": "王維",
    "dynasty": "唐代",
    "notes": []
  },
  {
    "title": "終南山",
    "paragraphs": [
      "太乙近天都，連山接海隅。",
      "白雲回望合，青靄入看無。",
      "分野中峯變，陰晴衆壑殊。",
      "欲投人處宿，隔水問樵夫。"
    ],
    "author": "王維",
    "dynasty": "唐代",
    "notes": []
  },
  {
    "title": "酬張少府",
    "paragraphs": [
      "晚年唯好靜，萬事不關心。自顧無長策，空知返舊林。",
      "松風吹解帶，山月照彈琴。君問窮通理，漁歌入浦深。"
    ],
    "author": "王維",
    "dynasty": "唐代",
    "notes": []
  },
  {
    "title": "過香積寺",
    "paragraphs": [
      "",
      ""
    ],
    "author": "王維",
    "dynasty": "唐代",
    "notes": []
  },
  {
    "title": "輞川閒居贈裴秀才迪",
    "paragraphs": [
      "",
      ""
    ],
    "author": "王維",
    "dynasty": "唐代",
    "notes": []
  },
  {
    "title": "山居秋暝",
    "paragraphs": [
      "空山新雨後，天氣晚來秋。",
      "明月鬆間照，清泉石上流。",
      "竹喧歸浣女，蓮動下漁舟。",
      "隨意春芳歇，王孫自可留。"
    ],
    "author": "王維",
    "dynasty": "唐代",
    "notes": []
  },
  {
    "title": "歸嵩山作",
    "paragraphs": [
      "清川帶長薄，車馬去閒閒。",
      "流水如有意，暮禽相與還。",
      "荒城臨古渡，落日滿秋山。",
      "迢遞嵩高下，歸來且閉關。"
    ],
    "author": "王維",
    "dynasty": "唐代",
    "notes": []
  },
  {
    "title": "次北固山下",
    "paragraphs": [
      "客路青山外，行舟綠水前。(青山外 一作：青山下)",
      "潮平兩岸闊，風正一帆懸。",
      "海日生殘夜，江春入舊年。",
      "鄉書何處達？歸雁洛陽邊。"
    ],
    "author": "王灣",
    "dynasty": "唐代",
    "notes": []
  },
  {
    "title": "雲陽館與韓紳宿別",
    "paragraphs": [
      "故人江海別，幾度隔山川。",
      "乍見翻疑夢，相悲各問年。",
      "孤燈寒照雨，深竹暗浮煙。",
      "更有明朝恨，離杯惜共傳。"
    ],
    "author": "司空曙",
    "dynasty": "唐代",
    "notes": []
  },
  {
    "title": "喜外弟盧綸見宿",
    "paragraphs": [
      "靜夜四無鄰，荒居舊業貧。",
      "雨中黃葉樹，燈下白頭人。",
      "以我獨沉久，愧君相見頻。",
      "平生自有分，況是蔡家親。",
      ""
    ],
    "author": "司空曙",
    "dynasty": "唐代",
    "notes": []
  },
  {
    "title": "賊平後送人北歸",
    "paragraphs": [
      "世亂同南去，時清獨北還。",
      "他鄉生白髮，舊國見青山。",
      "曉月過殘壘，繁星宿故關。",
      "寒禽與衰草，處處伴愁顏。"
    ],
    "author": "司空曙",
    "dynasty": "唐代",
    "notes": []
  },
  {
    "title": "賦得古原草送別",
    "paragraphs": [
      "離離原上草，一歲一枯榮。",
      "野火燒不盡，春風吹又生。",
      "遠芳侵古道，晴翠接荒城。",
      "又送王孫去，萋萋滿別情。"
    ],
    "author": "白居易",
    "dynasty": "唐代",
    "notes": []
  },
  {
    "title": "題大庾嶺北驛",
    "paragraphs": [
      "陽月南飛雁，傳聞至此回。",
      "我行殊未已，何日復歸來。",
      "江靜潮初落，林昏瘴不開。",
      "明朝望鄉處，應見隴頭梅。"
    ],
    "author": "宋之問",
    "dynasty": "唐代",
    "notes": []
  },
  {
    "title": "寄左省杜拾遺",
    "paragraphs": [
      "聯步趨丹陛，分曹限紫微。",
      "曉隨天仗入，暮惹御香歸。",
      "白髮悲花落，青雲羨鳥飛。",
      "聖朝無闕事，自覺諫書稀。"
    ],
    "author": "岑參",
    "dynasty": "唐代",
    "notes": []
  },
  {
    "title": "聽蜀僧浚彈琴",
    "paragraphs": [
      "蜀僧抱綠綺，西下峨眉峯。",
      "爲我一揮手，如聽萬壑鬆。",
      "客心洗流水，餘響入霜鍾。",
      "不覺碧山暮，秋雲暗幾重。"
    ],
    "author": "李白",
    "dynasty": "唐代",
    "notes": []
  },
  {
    "title": "夜泊牛渚懷古",
    "paragraphs": [
      "牛渚西江夜，青天無片雲。",
      "登舟望秋月，空憶謝將軍。",
      "餘亦能高詠，斯人不可聞。",
      "明朝掛帆席，楓葉落紛紛。(掛帆",
      "一作：去)"
    ],
    "author": "李白",
    "dynasty": "唐代",
    "notes": []
  },
  {
    "title": "贈孟浩然",
    "paragraphs": [
      "吾愛孟夫子，風流天下聞。",
      "紅顏棄軒冕，白首臥鬆雲。",
      "醉月頻中聖，迷花不事君。",
      "高山安可仰，徒此揖清芬。"
    ],
    "author": "李白",
    "dynasty": "唐代",
    "notes": []
  },
  {
    "title": "渡荊門送別",
    "paragraphs": [
      "渡遠荊門外，來從楚國遊。",
      "山隨平野盡，江入大荒流。",
      "月下飛天鏡，雲生結海樓。",
      "仍憐故鄉水，萬里送行舟。"
    ],
    "author": "李白",
    "dynasty": "唐代",
    "notes": []
  },
  {
    "title": "送友人",
    "paragraphs": [
      "青山橫北郭，白水繞東城。",
      "此地一爲別，孤蓬萬里徵。",
      "浮雲遊子意，落日故人情。",
      "揮手自茲去，蕭蕭班馬鳴。"
    ],
    "author": "李白",
    "dynasty": "唐代",
    "notes": []
  },
  {
    "title": "喜見外弟又言別",
    "paragraphs": [
      "十年離亂後，長大一相逢。",
      "問姓驚初見，稱名憶舊容。",
      "別來滄海事，語罷暮天鍾。",
      "明日巴陵道，秋山又幾重。"
    ],
    "author": "李益",
    "dynasty": "唐代",
    "notes": []
  },
  {
    "title": "涼思",
    "paragraphs": [
      "客去波平檻，蟬休露滿枝。永懷當此節，倚立自移時。",
      "北斗兼春遠，南陵寓使遲。天涯占夢數，疑誤有新知。"
    ],
    "author": "李商隱",
    "dynasty": "唐代",
    "notes": []
  },
  {
    "title": "北青蘿",
    "paragraphs": [
      "殘陽西入崦，茅屋訪孤僧。落葉人何在，寒雲路幾層。",
      "獨敲初夜磬，閒倚一枝藤。世界微塵裏，吾寧愛與憎。"
    ],
    "author": "李商隱",
    "dynasty": "唐代",
    "notes": []
  },
  {
    "title": "蟬",
    "paragraphs": [
      "本以高難飽，徒勞恨費聲。",
      "五更疏欲斷，一樹碧無情。",
      "薄宦梗猶泛，故園蕪已平。",
      "煩君最相警，我亦舉家清。"
    ],
    "author": "李商隱",
    "dynasty": "唐代",
    "notes": []
  },
  {
    "title": "風雨",
    "paragraphs": [
      "淒涼寶劍篇，羈泊欲窮年。",
      "黃葉仍風雨，青樓自管絃。",
      "新知遭薄俗，舊好隔良緣。",
      "心斷新豐酒，銷愁鬥幾千。"
    ],
    "author": "李商隱",
    "dynasty": "唐代",
    "notes": []
  },
  {
    "title": "落花",
    "paragraphs": [
      "高閣客竟去，小園花亂飛。參差連曲陌，迢遞送斜暉。",
      "腸斷未忍掃，眼穿仍欲歸。芳心向春盡，所得是沾衣。"
    ],
    "author": "李商隱",
    "dynasty": "唐代",
    "notes": []
  },
  {
    "title": "登岳陽樓",
    "paragraphs": [
      "昔聞洞庭水，今上岳陽樓。",
      "吳楚東南坼，乾坤日夜浮。",
      "親朋無一字，老病有孤舟。",
      "戎馬關山北，憑軒涕泗流。"
    ],
    "author": "杜甫",
    "dynasty": "唐代",
    "notes": []
  },
  {
    "title": "奉濟驛重送嚴公四韻",
    "paragraphs": [
      "遠送從此別，青山空復情。幾時杯重把，昨夜月同行。",
      "列郡謳歌惜，三朝出入榮。江村獨歸處，寂寞養殘生。"
    ],
    "author": "杜甫",
    "dynasty": "唐代",
    "notes": []
  },
  {
    "title": "別房太尉墓",
    "paragraphs": [
      "他鄉復行役，駐馬別孤墳。",
      "近淚無干土，低空有斷雲。",
      "對棋陪謝傅，把劍覓徐君。",
      "唯見林花落，鶯啼送客聞。"
    ],
    "author": "杜甫",
    "dynasty": "唐代",
    "notes": []
  },
  {
    "title": "旅夜書懷",
    "paragraphs": [
      "細草微風岸，危檣獨夜舟。",
      "星垂平野闊，月涌大江流。",
      "名豈文章著，官應老病休。",
      "飄飄何所似，天地一沙鷗。"
    ],
    "author": "杜甫",
    "dynasty": "唐代",
    "notes": []
  },
  {
    "title": "至德二載甫自京金光門",
    "paragraphs": [
      "此道昔歸順，西郊胡正繁。",
      "至今殘破膽，應有未招魂。",
      "近得歸京邑，移官豈至尊。",
      "無才日衰老，駐馬望千門。"
    ],
    "author": "杜甫",
    "dynasty": "唐代",
    "notes": []
  },
  {
    "title": "月夜憶舍弟",
    "paragraphs": [
      "戍鼓斷人行，邊秋一雁聲。(邊秋 一作:秋邊)",
      "露從今夜白，月是故鄉明。",
      "有弟皆分散，無家問死生。",
      "寄書長不達，況乃未休兵。"
    ],
    "author": "杜甫",
    "dynasty": "唐代",
    "notes": []
  },
  {
    "title": "天末懷李白",
    "paragraphs": [
      "涼風起天末，君子意如何。",
      "鴻雁幾時到，江湖秋水多。",
      "文章憎命達，魑魅喜人過。",
      "應共冤魂語，投詩贈汨羅。"
    ],
    "author": "杜甫",
    "dynasty": "唐代",
    "notes": []
  },
  {
    "title": "月夜",
    "paragraphs": [
      "今夜鄜州月，閨中只獨看。遙憐小兒女，未解憶長安。",
      "香霧雲鬟溼，清輝玉臂寒。何時倚虛幌，雙照淚痕幹。"
    ],
    "author": "杜甫",
    "dynasty": "唐代",
    "notes": []
  },
  {
    "title": "春望",
    "paragraphs": [
      "",
      ""
    ],
    "author": "杜甫",
    "dynasty": "唐代",
    "notes": []
  },
  {
    "title": "春宿左省",
    "paragraphs": [
      "花隱掖垣暮，啾啾棲鳥過。",
      "星臨萬戶動，月傍九霄多。",
      "不寢聽金鑰，因風想玉珂。",
      "明朝有封事，數問夜如何。"
    ],
    "author": "杜甫",
    "dynasty": "唐代",
    "notes": []
  },
  {
    "title": "旅宿",
    "paragraphs": [
      "",
      ""
    ],
    "author": "杜牧",
    "dynasty": "唐代",
    "notes": []
  },
  {
    "title": "春宮怨",
    "paragraphs": [
      "早被嬋娟誤，欲妝臨鏡慵。承恩不在貌，教妾若爲容。",
      "風暖鳥聲碎，日高花影重。年年越溪女，相憶採芙蓉。"
    ],
    "author": "杜荀鶴",
    "dynasty": "唐代",
    "notes": []
  },
  {
    "title": "和晉陵陸丞早春遊望",
    "paragraphs": [
      "獨有宦遊人，偏驚物候新。",
      "雲霞出海曙，梅柳渡江春。",
      "淑氣催黃鳥，晴光轉綠蘋。",
      "忽聞歌古調，歸思欲沾巾。"
    ],
    "author": "杜審言",
    "dynasty": "唐代",
    "notes": []
  },
  {
    "title": "雜詩三首·其三",
    "paragraphs": [
      "聞道黃龍戍，頻年不解兵。",
      "可憐閨裏月，長在漢家營。",
      "少婦今春意，良人昨夜情。",
      "誰能將旗鼓，一爲取龍城。"
    ],
    "author": "沈佺期",
    "dynasty": "唐代",
    "notes": []
  },
  {
    "title": "宿桐廬江寄廣陵舊遊",
    "paragraphs": [
      "山暝聞猿愁，滄江急夜流。(聞 一作：聽)",
      "風鳴兩岸葉，月照一孤舟。",
      "建德非吾土，維揚憶舊遊。",
      "還將兩行淚，遙寄海西頭。"
    ],
    "author": "孟浩然",
    "dynasty": "唐代",
    "notes": []
  },
  {
    "title": "留別王維",
    "paragraphs": [
      "寂寂竟何待，朝朝空自歸。欲尋芳草去，惜與故人違。",
      "當路誰相假，知音世所稀。只應守寂寞，還掩故園扉。"
    ],
    "author": "孟浩然",
    "dynasty": "唐代",
    "notes": []
  },
  {
    "title": "早寒有懷",
    "paragraphs": [
      "木落雁南度，北風江上寒。",
      "我家襄水曲，遙隔楚雲端。",
      "鄉淚客中盡，孤帆天際看。(孤帆 一作：歸帆)",
      "迷津欲有問，平海夕漫漫。"
    ],
    "author": "孟浩然",
    "dynasty": "唐代",
    "notes": []
  },
  {
    "title": "歲暮歸南山",
    "paragraphs": [
      "北闕休上書，南山歸敝廬。不才明主棄，多病故人疏。",
      "白髮催年老，青陽逼歲除。永懷愁不寐，鬆月夜窗虛。"
    ],
    "author": "孟浩然",
    "dynasty": "唐代",
    "notes": []
  },
  {
    "title": "過故人莊",
    "paragraphs": [
      "故人具雞黍，邀我至田家。",
      "綠樹村邊合，青山郭外斜。",
      "開軒面場圃，把酒話桑麻。",
      "待到重陽日，還來就菊花。"
    ],
    "author": "孟浩然",
    "dynasty": "唐代",
    "notes": []
  },
  {
    "title": "秦中寄遠上人",
    "paragraphs": [
      "一丘常欲臥，三徑苦無資。",
      "北土非吾願，東林懷我師。",
      "黃金燃桂盡，壯志逐年衰。",
      "日夕涼風至，聞蟬但益悲。"
    ],
    "author": "孟浩然",
    "dynasty": "唐代",
    "notes": []
  },
  {
    "title": "望洞庭湖贈張丞相",
    "paragraphs": [
      "八月湖水平，涵虛混太清。",
      "氣蒸雲夢澤，波撼岳陽城。",
      "欲濟無舟楫，端居恥聖明。",
      "坐觀垂釣者，徒有羨魚情。"
    ],
    "author": "孟浩然",
    "dynasty": "唐代",
    "notes": []
  },
  {
    "title": "與諸子登峴山",
    "paragraphs": [
      "人事有代謝，往來成古今。",
      "江山留勝蹟，我輩復登臨。",
      "水落魚梁淺，天寒夢澤深。",
      "羊公碑尚在，讀罷淚沾襟。(尚在 一作：字在)"
    ],
    "author": "孟浩然",
    "dynasty": "唐代",
    "notes": []
  },
  {
    "title": "宴梅道士山房",
    "paragraphs": [
      "林臥愁春盡，開軒覽物華。",
      "忽逢青鳥使，邀入赤松家。",
      "金竈初開火，仙桃正發花。",
      "童顏若可駐，何惜醉流霞。"
    ],
    "author": "孟浩然",
    "dynasty": "唐代",
    "notes": []
  },
  {
    "title": "章臺夜思",
    "paragraphs": [
      "清瑟怨遙夜，繞弦風雨哀。孤燈聞楚角，殘月下章臺。",
      "芳草已雲暮，故人殊未來。鄉書不可寄，秋雁又南迴。"
    ],
    "author": "韋莊",
    "dynasty": "唐代",
    "notes": []
  },
  {
    "title": "淮上喜會梁州故人",
    "paragraphs": [
      "江漢曾爲客，相逢每醉還。",
      "浮雲一別後，流水十年間。",
      "歡笑情如舊，蕭疏鬢已斑。",
      "何因不歸去？淮上有秋山。"
    ],
    "author": "韋應物",
    "dynasty": "唐代",
    "notes": []
  },
  {
    "title": "賦得暮雨送李曹",
    "paragraphs": [
      "楚江微雨裏，建業暮鍾時。",
      "漠漠帆來重，冥冥鳥去遲。",
      "海門深不見，浦樹遠含滋。",
      "相送情無限，沾襟比散絲。"
    ],
    "author": "韋應物",
    "dynasty": "唐代",
    "notes": []
  },
  {
    "title": "經鄒魯祭孔子而嘆之",
    "paragraphs": [
      "夫子何爲者，棲棲一代中。",
      "地猶鄹氏邑，宅即魯王宮。",
      "嘆鳳嗟身否，傷麟怨道窮。",
      "今看兩楹奠，當與夢時同。"
    ],
    "author": "李隆基",
    "dynasty": "唐代",
    "notes": []
  },
  {
    "title": "灞上秋居",
    "paragraphs": [
      "灞原風雨定，晚見雁行頻。",
      "落葉他鄉樹，寒燈獨夜人。",
      "空園白露滴，孤壁野僧鄰。",
      "寄臥郊扉久，何年致此身。"
    ],
    "author": "馬戴",
    "dynasty": "唐代",
    "notes": []
  },
  {
    "title": "楚江懷古三首·其一",
    "paragraphs": [
      "露氣寒光集，微陽下楚丘。猿啼洞庭樹，人在木蘭舟。",
      "廣澤生明月，蒼山夾亂流。雲中君不見，竟夕自悲秋。"
    ],
    "author": "馬戴",
    "dynasty": "唐代",
    "notes": []
  },
  {
    "title": "除夜有懷",
    "paragraphs": [
      "迢遞三巴路，羈危萬里身。",
      "亂山殘雪夜，孤燭異鄉人。",
      "漸與骨肉遠，轉於僮僕親。",
      "那堪正飄泊，明日歲華新。"
    ],
    "author": "崔塗",
    "dynasty": "唐代",
    "notes": []
  },
  {
    "title": "孤雁",
    "paragraphs": [
      "幾行歸塞盡，念爾獨何之。",
      "暮雨相呼失，寒塘欲下遲。",
      "渚雲低暗度，關月冷相隨。",
      "未必逢矰繳，孤飛自可疑。"
    ],
    "author": "崔塗",
    "dynasty": "唐代",
    "notes": []
  },
  {
    "title": "題破山寺後禪院",
    "paragraphs": [
      "",
      "",
      "",
      "",
      ""
    ],
    "author": "常建",
    "dynasty": "唐代",
    "notes": []
  },
  {
    "title": "望月懷遠",
    "paragraphs": [
      "海上生明月，天涯共此時。",
      "情人怨遙夜，竟夕起相思。",
      "滅燭憐光滿，披衣覺露滋。",
      "不堪盈手贈，還寢夢佳期。"
    ],
    "author": "張九齡",
    "dynasty": "唐代",
    "notes": []
  },
  {
    "title": "書邊事",
    "paragraphs": [
      "調角斷清秋，徵人倚戍樓。春風對青冢，白日落梁州。",
      "大漢無兵阻，窮邊有客遊。蕃情似此水，長願向南流。"
    ],
    "author": "張喬",
    "dynasty": "唐代",
    "notes": []
  },
  {
    "title": "沒蕃故人",
    "paragraphs": [
      "前年伐月支，城下沒全師。",
      "蕃漢斷消息，死生長別離。",
      "無人收廢帳，歸馬識殘旗。",
      "欲祭疑君在，天涯哭此時。"
    ],
    "author": "張籍",
    "dynasty": "唐代",
    "notes": []
  },
  {
    "title": "秋日赴闕題潼關驛樓",
    "paragraphs": [
      "紅葉晚蕭蕭，長亭酒一瓢。",
      "殘雲歸太華，疏雨過中條。",
      "樹色隨山迥，河聲入海遙。",
      "帝鄉明日到，猶自夢漁樵。"
    ],
    "author": "許渾",
    "dynasty": "唐代",
    "notes": []
  },
  {
    "title": "早秋",
    "paragraphs": [
      "遙夜泛清瑟，西風生翠蘿。",
      "殘螢委玉露，早雁拂金河。",
      "高樹曉還密，遠山晴更多。",
      "淮南一葉下，自覺洞庭波。"
    ],
    "author": "許渾",
    "dynasty": "唐代",
    "notes": []
  },
  {
    "title": "送人東遊",
    "paragraphs": [
      "荒戍落黃葉，浩然離故關。",
      "高風漢陽渡，初日郢門山。",
      "江上幾人在，天涯孤棹還。",
      "何當重相見，樽酒慰離顏。"
    ],
    "author": "溫庭筠",
    "dynasty": "唐代",
    "notes": []
  },
  {
    "title": "尋陸鴻漸不遇",
    "paragraphs": [
      "移家雖帶郭，野徑入桑麻。近種籬邊菊，秋來未著花。",
      "扣門無犬吠，欲去問西家。報道山中去，歸時每日斜。"
    ],
    "author": "皎然",
    "dynasty": "唐代",
    "notes": []
  },
  {
    "title": "尋南溪常道士",
    "paragraphs": [
      "一路經行處，莓苔見履痕。",
      "白雲依靜渚，春草閉閒門。",
      "過雨看鬆色，隨山到水源。",
      "溪花與禪意，相對亦忘言。"
    ],
    "author": "劉長卿",
    "dynasty": "唐代",
    "notes": []
  },
  {
    "title": "新年作",
    "paragraphs": [
      "鄉心新歲切，天畔獨潸然。",
      "老至居人下，春歸在客先。",
      "嶺猿同旦暮，江柳共風煙。",
      "已似長沙傅，從今又幾年。"
    ],
    "author": "劉長卿",
    "dynasty": "唐代",
    "notes": []
  },
  {
    "title": "秋日登吳公臺上寺遠眺",
    "paragraphs": [
      "古臺搖落後，秋日望鄉心。",
      "野寺來人少，雲峯隔水深。",
      "夕陽依舊壘，寒磬滿空林。",
      "惆悵南朝事，長江獨至今。"
    ],
    "author": "劉長卿",
    "dynasty": "唐代",
    "notes": []
  },
  {
    "title": "送李中丞歸漢陽別業",
    "paragraphs": [
      "流落徵南將，曾驅十萬師。",
      "罷歸無舊業，老去戀明時。",
      "獨立三邊靜，輕生一劍知。",
      "茫茫江漢上，日暮欲何之。"
    ],
    "author": "劉長卿",
    "dynasty": "唐代",
    "notes": []
  },
  {
    "title": "餞別王十一南遊",
    "paragraphs": [
      "望君煙水闊，揮手淚沾巾。",
      "飛鳥沒何處，青山空向人。",
      "長江一帆遠，落日五湖春。",
      "誰見汀洲上，相思愁白蘋。"
    ],
    "author": "劉長卿",
    "dynasty": "唐代",
    "notes": []
  },
  {
    "title": "蜀先主廟",
    "paragraphs": [
      "天地英雄氣，千秋尚凜然。勢分三足鼎，業復五銖錢。",
      "得相能開國，生兒不象賢。淒涼蜀故妓，來舞魏宮前。"
    ],
    "author": "劉禹錫",
    "dynasty": "唐代",
    "notes": []
  },
  {
    "title": "闕題",
    "paragraphs": [
      "道由白雲盡，春與青溪長。",
      "時有落花至，遠隨流水香。",
      "閒門向山路，深柳讀書堂。",
      "幽映每白日，清輝照衣裳。"
    ],
    "author": "劉昚虛",
    "dynasty": "唐代",
    "notes": []
  },
  {
    "title": "送李端",
    "paragraphs": [
      "",
      ""
    ],
    "author": "盧綸",
    "dynasty": "唐代",
    "notes": []
  },
  {
    "title": "送僧歸日本",
    "paragraphs": [
      "上國隨緣住，來途若夢行。",
      "浮天滄海遠，去世法舟輕。",
      "水月通禪寂，魚龍聽梵聲。",
      "惟憐一燈影，萬里眼中明。"
    ],
    "author": "錢起",
    "dynasty": "唐代",
    "notes": []
  },
  {
    "title": "谷口書齋寄楊補闕",
    "paragraphs": [
      "泉壑帶茅茨，雲霞生薜帷。",
      "竹憐新雨後，山愛夕陽時。",
      "閒鷺棲常早，秋花落更遲。",
      "家僮掃蘿徑，昨與故人期。"
    ],
    "author": "錢起",
    "dynasty": "唐代",
    "notes": []
  },
  {
    "title": "在獄詠蟬",
    "paragraphs": [
      "西陸蟬聲唱，南冠客思深。(客思深 一作：客思侵)",
      "不堪玄鬢影，來對白頭吟。(不堪 一作：那堪)",
      "露重飛難進，風多響易沉。",
      "無人信高潔，誰爲表予心？"
    ],
    "author": "駱賓王",
    "dynasty": "唐代",
    "notes": []
  },
  {
    "title": "江鄉故人偶集客舍",
    "paragraphs": [
      "天秋月又滿，城闕夜千重。",
      "還作江南會，翻疑夢裏逢。",
      "風枝驚暗鵲，露草覆寒蛩。",
      "羈旅長堪醉，相留畏曉鍾。"
    ],
    "author": "戴叔倫",
    "dynasty": "唐代",
    "notes": []
  },
  {
    "title": "酬程延秋夜即事見贈",
    "paragraphs": [
      "長簟迎風早，空城澹月華。",
      "星河秋一雁，砧杵夜千家。",
      "節候看應晚，心期臥亦賒。",
      "向來吟秀句，不覺已鳴鴉。"
    ],
    "author": "韓翃",
    "dynasty": "唐代",
    "notes": []
  }
]