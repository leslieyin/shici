[
  {
    "dynasty": "宋代", 
    "notes": [], 
    "author": "翁卷", 
    "paragraphs": [
      "绿遍山原白满川，子规声里雨如烟。", 
      "乡村四月闲人少，才了蚕桑又插田。"
    ], 
    "title": "乡村四月"
  }, 
  {
    "dynasty": "唐代", 
    "notes": [], 
    "author": "李白", 
    "paragraphs": [
      "众鸟高飞尽，孤云独去闲。", 
      "相看两不厌，只有敬亭山。(只有 一作：惟 / 唯)"
    ], 
    "title": "独坐敬亭山"
  }, 
  {
    "dynasty": "唐代", 
    "notes": [], 
    "author": "白居易", 
    "paragraphs": [
      "江南好，风景旧曾谙。日出江花红胜火，春来江水绿如蓝。能不忆江南？"
    ], 
    "title": "忆江南·江南好"
  }, 
  {
    "dynasty": "唐代", 
    "notes": [], 
    "author": "刘禹锡", 
    "paragraphs": [
      "湖光秋月两相和，潭面无风镜未磨。", 
      "遥望洞庭山水色，白银盘里一青螺。(山水色 一作：山水翠)"
    ], 
    "title": "望洞庭"
  }, 
  {
    "dynasty": "唐代", 
    "notes": [], 
    "author": "张志和", 
    "paragraphs": [
      "西塞山前白鹭飞，桃花流水鳜鱼肥。", 
      "青箬笠，绿蓑衣，斜风细雨不须归。"
    ], 
    "title": "渔歌子·西塞山前白鹭飞"
  }, 
  {
    "dynasty": "宋代", 
    "notes": [], 
    "author": "范成大", 
    "paragraphs": [
      "梅子金黄杏子肥，麦花雪白菜花稀。", 
      "日长篱落无人过，惟有蜻蜓蛱蝶飞。(惟 通 唯)"
    ], 
    "title": "四时田园杂兴·其二"
  }
]