[
  {
    "dynasty": "元代", 
    "notes": [], 
    "author": "张养浩", 
    "paragraphs": [
      "峰峦如聚，波涛如怒，山河表里潼关路。望西都，意踌躇。", 
      "伤心秦汉经行处，宫阙万间都做了土。兴，百姓苦；亡，百姓苦！"
    ], 
    "title": "山坡羊·潼关怀古"
  }, 
  {
    "dynasty": "宋代", 
    "notes": [], 
    "author": "李清照", 
    "paragraphs": [
      "薄雾浓云愁永昼，瑞脑消金兽。佳节又重阳，玉枕纱橱，半夜凉初透。(橱 通：厨)", 
      "东篱把酒黄昏后，有暗香盈袖。莫道不销魂，帘卷西风，人比黄花瘦。(人比 一作：人似；销 一作：消)"
    ], 
    "title": "醉花阴·薄雾浓云愁永昼"
  }, 
  {
    "dynasty": "宋代", 
    "notes": [], 
    "author": "辛弃疾", 
    "paragraphs": [
      "何处望神州？满眼风光北固楼。千古兴亡多少事？悠悠。不尽长江滚滚流。", 
      "年少万兜鍪，坐断东南战未休。天下英雄谁敌手？曹刘。生子当如孙仲谋。"
    ], 
    "title": "南乡子·登京口北固亭有怀"
  }, 
  {
    "dynasty": "唐代", 
    "notes": [], 
    "author": "白居易", 
    "paragraphs": [
      "田家少闲月，五月人倍忙。", 
      "夜来南风起，小麦覆陇黄。", 
      "妇姑荷箪食，童稚携壶浆，", 
      "相随饷田去，丁壮在南冈。", 
      "足蒸暑土气，背灼炎天光，", 
      "力尽不知热，但惜夏日长。", 
      "复有贫妇人，抱子在其旁，", 
      "右手秉遗穗，左臂悬敝筐。", 
      "听其相顾言，闻者为悲伤。", 
      "家田输税尽，拾此充饥肠。", 
      "今我何功德？曾不事农桑。", 
      "吏禄三百石，岁晏有余粮，", 
      "念此私自愧，尽日不能忘。"
    ], 
    "title": "观刈麦"
  }, 
  {
    "dynasty": "唐代", 
    "notes": [], 
    "author": "温庭筠", 
    "paragraphs": [
      "晨起动征铎，客行悲故乡。", 
      "鸡声茅店月，人迹板桥霜。", 
      "槲叶落山路，枳花明驿墙。(明驿墙 一作：照驿墙)", 
      "因思杜陵梦，凫雁满回塘。"
    ], 
    "title": "商山早行"
  }, 
  {
    "dynasty": "宋代", 
    "notes": [], 
    "author": "苏轼", 
    "paragraphs": [
      "游蕲水清泉寺，寺临兰溪，溪水西流。", 
      "", 
      "山下兰芽短浸溪，松间沙路净无泥，潇潇暮雨子规啼。(潇潇 一作：萧萧)", 
      "谁道人生无再少？门前流水尚能西！休将白发唱黄鸡。"
    ], 
    "title": "浣溪沙·游蕲水清泉寺"
  }, 
  {
    "dynasty": "唐代", 
    "notes": [], 
    "author": "刘方平", 
    "paragraphs": [
      "更深月色半人家，北斗阑干南斗斜。", 
      "今夜偏知春气暖，虫声新透绿窗纱。"
    ], 
    "title": "月夜"
  }, 
  {
    "dynasty": "明代", 
    "notes": [], 
    "author": "王磐", 
    "paragraphs": [
      "喇叭，唢呐，曲儿小腔儿大。官船来往乱如麻，全仗你抬声价。(唢呐 一作：锁呐； 声价 一作：身价)", 
      "军听了军愁，民听了民怕。哪里去辨甚么真共假？", 
      "眼见的吹翻了这家，吹伤了那家，只吹的水尽鹅飞罢！"
    ], 
    "title": "朝天子·咏喇叭"
  }, 
  {
    "dynasty": "近代", 
    "notes": [], 
    "author": "毛泽东", 
    "paragraphs": [
      "读陆游咏梅词，反其意而用之。", 
      "", 
      "风雨送春归，飞雪迎春到。已是悬崖百丈冰，犹有花枝俏。", 
      "俏也不争春，只把春来报。待到山花烂漫时，她在丛中笑。"
    ], 
    "title": "卜算子·咏梅"
  }, 
  {
    "dynasty": "宋代", 
    "notes": [], 
    "author": "晏殊", 
    "paragraphs": [
      "燕子来时新社，梨花落后清明。池上碧苔三四点，叶底黄鹂一两声。日长飞絮轻。", 
      "巧笑东邻女伴，采桑径里逢迎。疑怪昨宵春梦好，元是今朝斗草赢。笑从双脸生。"
    ], 
    "title": "破阵子·春景"
  }
]